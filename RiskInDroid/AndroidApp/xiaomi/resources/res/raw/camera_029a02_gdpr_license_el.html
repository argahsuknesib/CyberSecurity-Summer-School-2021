<!DOCTYPE html><html><head><meta charset='UTF-8'></head><body>
    <div id='EL'><p><strong>Συμφωνία Παροχής Λογισμικού και Υπηρεσιών</strong></p><p><strong>[Σημαντική Ειδοποίηση]</strong></p><p>Με την παρούσα η <a id="_Hlk513026998"></a>Shanghai Imilab Technology Co., Ltd. (εφεξής αποκαλούμενη ως «Imilab») υπενθυμίζει στον χρήστη να αναγνώσει προσεκτικά και να κατανοήσει πλήρως τη Συμφωνία Παροχής Λογισμικού και Υπηρεσιών (η παρούσα «Συμφωνία»). <strong>Ο χρήστης θα αναγνώσει προσεκτικά και θα κατανοήσει πλήρως τους όρους και προϋποθέσεις της παρούσας Συμφωνίας, ιδιαιτέρως όσους και όσες σχετίζονται με την εξαίρεση ή τον περιορισμό ευθύνης της Imilab, την επίλυση διαφορών και τους ισχύοντες νόμους.</strong> <strong>Εφιστάται η προσοχή σας στους όρους σχετικά με την απαλλαγή ή τον περιορισμό της ευθύνης, οι οποίοι επισημαίνονται με έντονη γραφή. Διαβάστε προσεκτικά και επιλέξτε εάν αποδέχεστε ή δεν αποδέχεστε την παρούσα Συμφωνία (οι ανήλικοι θα πρέπει να συνοδεύονται από τον νόμιμο κηδεμόνα τους κατά την ανάγνωση της παρούσας Συμφωνίας). Με τη λήψη, την εγκατάσταση και τη χρήση του λογισμικού, καθώς και με τη δημιουργία λογαριασμού και τη σύνδεση σε αυτόν, αποδέχεστε την παρούσα Συμφωνία και δεσμεύεστε πλήρως από τους όρους της.</strong></p><p><strong>Η Imilab διατηρεί το δικαίωμα να τροποποιήσει την παρούσα Συμφωνία. Οι ενημερωμένοι όροι της παρούσας Συμφωνίας θα δημοσιευτούν στον επίσημο ιστότοπο ή το λογισμικό και θα τεθούν σε ισχύ από την ημερομηνία δημοσίευσης.</strong> Ο χρήστης μπορεί να κατεβάσει εκ νέου και να εγκαταστήσει το λογισμικό ή να προβάλει την τελευταία έκδοση των όρων της παρούσας Συμφωνίας στον ιστότοπο. <strong>Αφού οι όροι της παρούσας Συμφωνίας τροποποιηθούν από την Imilab, εάν δεν αποδέχεστε τους τροποποιημένους όρους, παρακαλούμε διακόψτε αμέσως τη χρήση του λογισμικού και των υπηρεσιών της «Οικιακής κάμερας ασφαλείας 2K Mi 360°</strong>»<strong> που παρέχονται από την Imilab· η συνεχιζόμενη χρήση του λογισμικού και των υπηρεσιών της «Οικιακής κάμερας ασφαλείας 2K Mi 360°»</strong><a id="OLE_LINK5"></a><strong> που παρέχονται από την Imilab θα θεωρείται ως αποδοχή των τροποποιημένων όρων της παρούσας Συμφωνίας.</strong></p><h1><strong>1. Γενικές Διατάξεις</strong></h1><p>1.1. Η παρούσα Συμφωνία είναι η συμφωνία που συνάφθηκε από και ανάμεσα σε εσάς (εφεξής αναφερομένων ως ο «Χρήστης») και την Imilab και του επιχειρηματικού της εταίρου (εφεξής αναφερομένου ως ο «Εταίρος») και που αφορά την από τον Χρήστη λήψη, εγκατάσταση και χρήση του λογισμικού της «Οικιακής κάμερας ασφαλείας 2K Mi 360°» (εφεξής αναφερομένου ως το «Λογισμικό») της Imilab και στη χρήση των σχετικών υπηρεσιών της Imilab.</p><p>1.2. Το Λογισμικό και οι υπηρεσίες παρέχονται από την Imilab για εγκατάσταση (ενδεικτικά) σε κινητές έξυπνες (smart) τερματικές συσκευές, για την παροχή υπηρεσιών της Imilab για τον Χρήστη που χρησιμοποιεί το εν λόγω έξυπνο τερματικό.</p><p>1.3. Η ιδιοκτησία και η άδεια λειτουργίας του Λογισμικού και οι υπηρεσίες θα ανήκουν στην Imilab.</p><h1><strong>2. Πεδίο Εφαρμογής της Αδειοδότησης Λογισμικού</strong></h1><p>2.1. Η Imilab παραχωρεί στον Χρήστη προσωπική, μη μεταβιβάσιμη και μη αποκλειστική άδεια χρήσης του Λογισμικού χωρίς δικαίωμα υπεκχώρησης της άδειας.</p><p>2.2. Ο Χρήστης μπορεί να εγκαταστήσει, να χρησιμοποιήσει και να εκτελέσει το Λογισμικό σε μια μοναδική φορητή τερματική συσκευή για μη εμπορικούς σκοπούς. Ωστόσο, ο Χρήστης δεν δύναται να εγκαταστήσει, να χρησιμοποιήσει ή να εκτελέσει το Λογισμικό για σκοπούς εμπορικής δραστηριότητας. Ο Χρήστης δεν δύναται να αντιγράψει, να τροποποιήσει ή να μετατρέψει οποιαδήποτε δεδομένα του Λογισμικού, ή δεδομένα που δημοσιοποιούνται στη μνήμη οποιασδήποτε τερματικής συσκευής κατά την εκτέλεση του Λογισμικού ή δεδομένα διάδρασης που έχουν δημιουργηθεί μεταξύ του πελάτη και του διακομιστή κατά την εκτέλεση του Λογισμικού, ούτε να εκτελέσει το Λογισμικό με προσθήκες, ούτε να δημιουργήσει τυχόν παράγωγα έργα οποιασδήποτε μορφής όπως, μεταξύ άλλων, προσθήκες, ούτε να έχει πρόσβαση στο Λογισμικό και σε συναφή συστήματα μέσω μη εξουσιοδοτημένων εργαλείων/υπηρεσιών τρίτων. Εάν σκοπεύετε να πωλήσετε, να αντιγράψετε ή να διανείμετε εμπορικώς το Λογισμικό, π.χ. με προ-εγκατάσταση και ομαδοποίηση (bundling) λογισμικού, θα πρέπει να λάβετε την έγγραφη έγκριση και άδεια από την Imilab.</p><p>2.3. Δίχως την άδεια της Imilab, ο Χρήστης δεν θα εγκαθιστά το Λογισμικό σε άλλες τερματικές συσκευές που δεν επιτρέπονται ρητά από την Imilab, στις οποίες περιλαμβάνονται ενδεικτικά αποκωδικοποιητές, κονσόλες παιχνιδιών, τηλεοράσεις, συσκευές αναπαραγωγής DVD (DVD player) κτλ.</p><p>2.4. Ο Χρήστης δύναται να δημιουργήσει ένα αντίγραφο του Λογισμικού στο πλαίσιο της χρήσης του Λογισμικού και των υπηρεσιών, αλλά θα πρέπει αυτό να τηρείται αποκλειστικά ως εφεδρικό. Το εφεδρικό αντίγραφο πρέπει να περιλαμβάνει όλες τις πληροφορίες δικαιωμάτων διανοητικής ιδιοκτησίας οι οποίες περιέχονται στο γνήσιο λογισμικό.</p><p>2.5. Πέραν όσων τυγχάνουν της ρητής έγκρισης από την παρούσα Συμφωνία, η Imilab δεν παραχωρεί άλλα δικαιώματα στον Χρήστη. Εφόσον ο Χρήστης σκοπεύει να κάνει χρήση οποιουδήποτε άλλου δικαιώματος, η έγγραφη συγκατάθεση από την Imilab θα λαμβάνεται εκ των προτέρων.</p><h1><strong>3. Απόκτηση, Εγκατάσταση και Αναβάθμιση Λογισμικού</strong></h1><p>3.1. Ο Χρήστης θα λαμβάνει (download) και θα εγκαθιστά το Λογισμικό από τον ιστότοπο ή κατά τρόπο που ορίζεται από την Imilab. Είναι σημαντικό να μην κάνετε λήψη του Λογισμικού από ιστότοπους απροσδιόριστης προέλευσης, ώστε να αποτρέψετε τυχόν προσβολή των φορητών συσκευών από κακόβουλα προγράμματα τα οποία ενδέχεται να καταστρέψουν τα δεδομένα χρήστη και να αποσπάσουν απόρρητα δεδομένα χρήστη. Εάν αποκτήσετε το Λογισμικό ή το πρόγραμμα εγκατάστασης με το ίδιο όνομα με αυτό του Λογισμικού από τρίτο μέρος που δεν είναι εξουσιοδοτημένο από την Imilab, η Imilab δεν μπορεί να εγγυηθεί ότι αυτό θα χρησιμοποιηθεί κανονικά και η Imilab ουδεμία ευθύνη αποδέχεται για οποιαδήποτε απώλεια προκληθεί από αυτό σ' εσάς.</p><p>3.2. Ο Χρήστης πρέπει να επιλέξει την έκδοση Λογισμικού που είναι κατάλληλη για την τερματική συσκευή όπου θα εγκατασταθεί. Διαφορετικά, η ευθύνη για τυχόν προβλήματα λογισμικού, προβλήματα συσκευής ή φθορές που ενδέχεται να προκύψουν ως αποτέλεσμα της αναντιστοιχίας μεταξύ της έκδοσης Λογισμικού και του μοντέλου συσκευής θα βαραίνει αποκλειστικά τον Χρήστη.</p><p>3.3. Για τη βελτίωση της εμπειρίας του χρήστη και τη βελτίωση του περιεχομένου των υπηρεσιών, η Imilab διατηρεί το δικαίωμα να παρέχει αντικαταστάτρια, τροποποιημένη ή αναβαθμισμένη έκδοση του Λογισμικού, ενώ επίσης διατηρεί το δικαίωμα να χρεώνει για την εν λόγω αντικατάσταση, τροποποίηση ή αναβάθμιση, όμως θα λαμβάνει εκ των προτέρων τη συγκατάθεσή σας για τις εν λόγω χρεώσεις. Το Λογισμικό θα διαθέτει από προεπιλογή δυνατότητα «προτροπής για αναβάθμιση» για τον Χρήστη. Αναλόγως της έκδοσης του Λογισμικού που χρησιμοποιείται από τον Χρήστη, η Imilab παρέχει στον Χρήστη την ευχέρεια να ενεργοποιήσει ή όχι την εν λόγω δυνατότητα. Μετά από τη διάθεση της νέας έκδοσης του Λογισμικού, η Imilab δεν εγγυάται ότι παλαιότερες εκδόσεις του Λογισμικού θα συνεχίσουν να είναι χρησιμοποιήσιμες.</p><h1><strong>4. Προδιαγραφές Χρήσης</strong></h1><p><strong>4.1. Ο Χρήστης δύναται να χρησιμοποιεί το Λογισμικό και τις Υπηρεσίες σύμφωνα με την παρούσα Συμφωνία και τη νομοθεσία. Ο Χρήστης δεν δύναται να προβεί στις ακόλουθες ενέργειες:</strong></p><p>4.1.1. Να διαγράψει οποιεσδήποτε πληροφορίες πνευματικής ιδιοκτησίας από το Λογισμικό και άλλα αντίγραφα ή να τροποποιήσει, να διαγράψει ή να παραβλέψει τα τεχνικά μέτρα που ορίζει το Λογισμικό για την προστασία των δικαιωμάτων διανοητικής ιδιοκτησίας·</p><p>4.1.2. Να προβεί σε ανάδρομη τεχνική έρευνα του Λογισμικού, όπως αποσυναρμολόγηση, αντίστροφη μεταγλώττιση ή άλλες προσπάθειες ανάκτησης του κώδικα πηγής του Λογισμικού·</p><p>4.1.3. Να προσθέσει, να αφαιρέσει ή να αλλάξει τις δυνατότητες ή τα εφέ λειτουργίας του Λογισμικού τροποποιώντας ή πλαστογραφώντας τις οδηγίες και τα δεδομένα κατά την εκτέλεση του Λογισμικού, ή να εκτελέσει διαφορετικά ή να διαδώσει στο κοινό το λογισμικό ή τις μεθόδους που χρησιμοποιήθηκαν για τους σκοπούς που προαναφέρθηκαν, για εμπορικούς ή μη σκοπούς·</p><p>4.1.4. Να χρησιμοποιήσει το Λογισμικό για να εκτελέσει πράξεις που υπονομεύουν την ασφάλεια δικτύου όπως, μεταξύ άλλων: χρήση μη εξουσιοδοτημένων δεδομένων ή πρόσβαση σε μη εξουσιοδοτημένους διακομιστές/λογαριασμούς· μη εξουσιοδοτημένη πρόσβαση σε δημόσια δίκτυα ή στο λειτουργικό σύστημα άλλων και διαγραφή, τροποποίηση ή προσθήκη τυχόν αποθηκευμένων πληροφοριών· μη εξουσιοδοτημένες προσπάθειες για ανίχνευση, σάρωση ή δοκιμή του συστήματος Λογισμικού ή των αδυναμιών δικτύου ή εκτέλεση άλλων ενεργειών που καταστρέφουν την ασφάλεια δικτύου· προσπάθεια παρέμβασης στην κανονική λειτουργία του συστήματος ή του ιστότοπου του Λογισμικού ή προσπάθεια υπονόμευσής της, εκούσια διάδοση κακόβουλων προγραμμάτων ή ιών ή διενέργεια άλλων πράξεων που υπονομεύουν ή επεμβαίνουν στις συνήθεις υπηρεσίες πληροφοριών δικτύου· πλαστογράφηση του ονόματος ή τμημάτων του ονόματος του πακέτου δεδομένων TCP/IP·</p><p>4.1.5. Ο Χρήστης να συνδέεται με το Λογισμικό και τις υπηρεσίες ή να χρησιμοποιεί το Λογισμικό και τις υπηρεσίες μέσω συμβατού λογισμικού ή συστημάτων τρίτου μέρους που δεν έχουν αναπτυχθεί, εξουσιοδοτηθεί ή εγκριθεί από την Imilab, ή να δημιουργεί, δημοσιοποιεί ή διανέμει τα ανωτέρω εργαλεία·</p><p>4.1.6. Δίχως τη γραπτή συγκατάθεση της Imilab, ο Χρήστης να κάνει οτιδήποτε στο Λογισμικό ή στις πληροφορίες που περιέχονται σε αυτό, περιλαμβανομένης, ενδεικτικά, της χρήσης, εκμίσθωσης, δανεισμού, αντιγραφής, τροποποίησης, δημιουργίας συνδέσμου (link), αναπαραγωγής, μεταγλώττισης, διάθεσης, δημοσίευσης, δημιουργίας αντιγράφου ιστότοπου ή μη εγκεκριμένης χρήσης του Λογισμικού για την ανάπτυξη παραγώγων προϊόντων, έργων, υπηρεσιών, προσθηκών (plug-ins), συμβατότητας ή διασύνδεσης·</p><p>4.1.7. Ο Χρήστης να χρησιμοποιήσει το Λογισμικό για να δημοσιοποιήσει, να μεταδώσει, να διαδώσει ή να αποθηκεύσει περιεχόμενο το οποίο παραβιάζει την τοπική νομοθεσία και τους κανονισμούς·</p><p>4.1.8. Να χρησιμοποιήσει το Λογισμικό για να δημοσιοποιήσει, να μεταδώσει, να διαδώσει ή να αποθηκεύσει περιεχόμενο το οποίο παραβιάζει τα έννομα δικαιώματα, όπως τα δικαιώματα πνευματικής ιδιοκτησίας και τα εμπορικά μυστικά άλλων·</p><p>4.1.9. Να χρησιμοποιήσει το Λογισμικό για να δημοσιοποιήσει, να μεταδώσει ή να διαδώσει διαφημιστικές πληροφορίες ή ηλεκτρονικά μηνύματα που αποστέλλονται αυθαίρετα σε μεγάλους αριθμούς παραληπτών·</p><p>4.1.10. Να χρησιμοποιήσει το Λογισμικό και λοιπές υπηρεσίες που παρέχονται από την Imilab, με οποιονδήποτε έκνομο τρόπο, για οποιονδήποτε έκνομο σκοπό και με οποιονδήποτε τρόπο που δεν συνάδει με την εγκεκριμένη χρήση σύμφωνα με την παρούσα Συμφωνία·</p><p><strong>4.2. Προδιαγραφές Δημοσιοποίησης Πληροφοριών</strong></p><p>4.2.1. Μπορείτε να χρησιμοποιήσετε το Λογισμικό για να δημοσιοποιήσετε πληροφορίες όπως απόψεις, δεδομένα, κείμενο, πληροφορίες, ονόματα χρήστη, φωτογραφίες, προσωπικά στοιχεία, αρχεία ήχου ή βίντεο, συνδέσμους κ.α. τα οποία έχετε δημιουργήσει εσείς ή δικαιούσθε να δημοσιοποιήσετε. Πρέπει να εγγυηθείτε ότι έχετε τα δικαιώματα διανοητικής ιδιοκτησίας ή ότι έχετε εξασφαλίσει τη νόμιμη εξουσιοδότηση για τις πληροφορίες που μεταφορτώνετε εσείς και ότι η χρήση του Λογισμικού και των υπηρεσιών από εσάς δεν παραβιάζει τυχόν νόμιμα δικαιώματα ή συμφέροντα τρίτων μερών.</p><p>4.2.2. Κατά τη χρήση του Λογισμικού, υποχρεούστε να συμμορφώνεστε με την τοπική νομοθεσία και τους κανονισμούς.</p><p>4.2.3. Δεν πρέπει να χρησιμοποιείτε το Λογισμικό για να προβαίνετε, συμπεριλαμβανομένων ενδεικτικά, μεταξύ άλλων, στις ακόλουθες ενέργειες</p><p>4.2.3.1. Παραγωγή, αναπαραγωγή, δημοσιοποίηση, διάδοση ή αποθήκευση οποιουδήποτε από τα ακόλουθα περιεχόμενα που συνιστούν παραβίαση της τοπικής νομοθεσίας και των κανονισμών·</p><p>4.2.3.2. Δημοσιοποίηση, μετάδοση, διάδοση ή αποθήκευση οποιουδήποτε περιεχομένου που καταπατά τα έννομα δικαιώματα, όπως το δικαίωμα φήμης, το δικαίωμα αναπαράστασης, τα δικαιώματα διανοητικής ιδιοκτησίας και τα εμπορικά μυστικά άλλων·</p><p>4.2.3.3. Επινόηση γεγονότων ή απόκρυψη της αλήθειας με σκοπό την παραπλάνηση ή εξαπάτηση των άλλων·</p><p>4.2.3.4. Δημοσιοποίηση, μετάδοση ή διάδοση διαφημιστικών πληροφοριών ή ανεπιθύμητων ηλεκτρονικών μηνυμάτων·</p><p>4.2.3.5. Συμμετοχή σε άλλες πράξεις οι οποίες παραβιάζουν την τοπική νομοθεσία και τους κανονισμούς κ.ο.κ.</p><p>4.2.4. Δίχως την άδεια της Imilab, δεν θα προβαίνετε σε οποιαδήποτε διαφημιστική ενέργεια στο Λογισμικό, όπως διαφήμιση, πώληση εμπορεύματος.</p><p><strong>4.3. Κατανοείτε και συμφωνείτε ότι:</strong></p><p><strong>4.3.1. Η Imilab θα διαπιστώνει κατά πόσο υπάρχουν υπόνοιες ότι ο Χρήστης παραβιάζει τις ανωτέρω αναφερόμενες προδιαγραφές και, βάσει του αποτελέσματος της εν λόγω διαπίστωσης, θα αναστέλλει ή καταγγέλλει την άδεια χρήσης που σας παραχωρεί ή θα λαμβάνει άλλα περιοριστικά μέτρα που δύναται να λαμβάνονται σύμφωνα με την παρούσα Συμφωνία·</strong></p><p><strong>4.3.2. Η Imilab θα διαγράφει άμεσα οποιαδήποτε πληροφορία, που δημοσιεύεται από τον Χρήστη κατά τη χρήση του παραχωρούμενου Λογισμικού, για την οποία υπάρχει υπόνοια ότι είναι έκνομη ή ότι καταστρατηγεί τα νόμιμα δικαιώματα άλλων ή ότι παραβιάζει την παρούσα Συμφωνία·</strong></p><p><strong>4.3.3. Εάν παραβιάζετε τις ανωτέρω αναφερόμενες προδιαγραφές χρήσης και κατά συνέπεια προκαλείτε ζημιές σε τρίτα μέρη, χρειάζεται να αναλάβετε τη ευθύνη αποκλειστικά στο όνομά σας και να απαλλάξετε την Imilab από την ευθύνη για οποιαδήποτε απώλεια ή δαπάνη που απορρέει από την εν λόγω παραβίαση·</strong></p><p><strong>4.3.4. Ο Χρήστης θα αποζημιώνει και θα απαλλάσσει την Imilab από και έναντι οποιασδήποτε και όλων των απωλειών, αξιώσεων τρίτων μερών, διοικητικών κυρώσεων, ζημιών ή/και δαπανών, περιλαμβανομένων εύλογων δικηγορικών αμοιβών, εξόδων έρευνας και συλλογής αποδεικτικών στοιχείων, που προκλήθηκαν ή που υπέστη η Imilab ως αποτέλεσμα της από τον Χρήστη παραβίασης των σχετικών νόμων ή αθέτησης της παρούσας Συμφωνίας.</strong></p><h1><strong>5. Πολιτική Απορρήτου και Προστασία Προσωπικών Δεδομένων</strong></h1><p>5.1. Η προστασία των προσωπικών σας δεδομένων είναι σημαντική για την Imilab. Για την παροχή των δυνατοτήτων του Λογισμικού και τη βελτίωση της εμπειρίας του Χρήστη, η Imilab θα συλλέγει συγκεκριμένους τύπους δεδομένων όπως αναγράφεται στην Πολιτική Απορρήτου. Συλλέγουμε, χρησιμοποιούμε και προστατεύουμε τα δεδομένα σας σύμφωνα με τη Πολιτική Απορρήτου μας. Η Πολιτική Απορρήτου είναι διαθέσιμη στην ακόλουθη ιστοσελίδα <a id="OLE_LINK7"></a><a id="OLE_LINK6"></a><a href="https://www.imilab.com/doc/029/privacy/privacy.html">https://www.imilab.com/doc/029/privacy/privacy.html</a>.</p><p><strong>5.2. Ενδέχεται, κατά καιρούς, να μοιραστούμε με την Xiaomi τα δεδομένα που σχετίζονται με τα εμπορικά σήματα και τις υπηρεσίες των Xiaomi/Mijia/Mitu, προκειμένου να προσφέρουμε και να βελτιώσουμε τα συναρπαστικά προϊόντα και τις υπηρεσίες (συμπεριλαμβανομένων του λογισμικού και του υλισμικού), που παρέχονται από τις Xiaomi και εταιρείες του Οικοσυστήματος του Mi και να προσφέρουμε καλύτερες λειτουργίες και καλύτερη εμπειρία χρήστη.</strong></p><h1><strong>6. Κίνδυνοι Υπηρεσιών και Αποποίηση Ευθύνης</strong></h1><p>6.1. Ο Χρήστης πρέπει να προμηθευτεί τη συσκευή που απαιτείται για πρόσβαση στο Διαδίκτυο και να εξασφαλίσει τη χρήση τηλεπικοινωνιακών υπηρεσιών με προστιθέμενη αξία μέσω της κινητής τερματικής συσκευής, και να επιβαρυνθεί τα τέλη επικοινωνίας, τα τέλη πληροφόρησης και τα συναφή έξοδα τα οποία απορρέουν από την πρόσβαση στο Διαδίκτυο μέσω προσωπικής φορητής τερματικής συσκευής ή τα οποία χρεώνονται από τρίτα μέρη (όπως, μεταξύ άλλων, οι τηλεπικοινωνιακοί πάροχοι ή πάροχοι υπηρεσιών επικοινωνίας μέσω φορητών συσκευών). Εάν απαιτούνται τηλεπικοινωνιακές υπηρεσίες με προστιθέμενη αξία, συνιστάται να απευθυνθείτε στον πάροχο τηλεπικοινωνιακών υπηρεσιών με προστιθέμενη αξία που χρησιμοποιείτε για να επιβεβαιώσετε το κόστος.</p><p><strong>6.2. Ούτε η Imilab ούτε ο Εταίρος της φέρει ευθύνη για οποιαδήποτε απώλεια που υπέστη ο Χρήστης για λόγους που αποδίδονται σε τρίτα μέρη, όπως αστοχία γραμμής επικοινωνίας, τεχνικό πρόβλημα, αστοχία δικτύου ή κινητής τερματικής συσκευής, αστάθεια συστήματος και άλλους διαφόρους παράγοντες ανωτέρας βίας.</strong></p><p><strong>6.3. Το Λογισμικό, όπως τα περισσότερα διαδικτυακά λογισμικά, ενδέχεται να επηρεάζεται από παράγοντες όπως, μεταξύ άλλων, λόγους που οφείλονται στον χρήστη, ποιότητα υπηρεσιών δικτύου, διαφορές κοινωνικού περιβάλλοντος κ.λπ. και ενδέχεται, επίσης, η λειτουργία του να εμποδίζεται λόγω διαφόρων προβλημάτων ασφάλειας, όπως η χρήση των δεδομένων του Χρήστη από άλλους με αποτέλεσμα την παρενόχληση στην πραγματική ζωή άλλα λογισμικά τα οποία λαμβάνονται και εγκαθίστανται από τον Χρήστη ή άλλους ιστότοπους που επισκέπτεται ο Χρήστης και οι οποίοι περιλαμβάνουν «δούρειους ίππους» και άλλους ιούς που απειλούν την ασφάλεια των πληροφοριών τερματικής συσκευής και των δεδομένων του Χρήστη, επηρεάζοντας στη συνέχεια την κανονική χρήση του Λογισμικού. Ο Χρήστης θα πρέπει να ευαισθητοποιηθεί περαιτέρω σε ζητήματα ασφάλειας πληροφοριών και προστασίας δεδομένων χρήστη και να δώσει μεγαλύτερη έμφαση στην ενίσχυση της προστασίας μέσω κωδικών ώστε να αποτρέψει τυχόν απώλεια και παρενόχληση.</strong></p><p><strong>6.4. Όταν ο Χρήστης χρησιμοποιεί το Λογισμικό ή αιτείται στην Imilab την παροχή συγκεκριμένων υπηρεσιών, το Λογισμικό δύναται να καλέσει σύστημα ή λογισμικό τρίτου μέρους για την υποστήριξη της χρήσης ή πρόσβασης του Χρήστη. Τα αποτελέσματα της χρήσης ή πρόσβασης θα παρέχονται από το τρίτο μέρος. Η Imilab δεν εγγυάται την ασφάλεια, ακρίβεια και αποτελεσματικότητα των αποτελεσμάτων που επιτεύχθηκαν μέσω της υποστήριξης του εν λόγω συστήματος ή λογισμικού ούτε η Imilab αναλαμβάνει οποιουσδήποτε άλλους αστάθμητους κινδύνους. Εφόσον προκληθεί οποιαδήποτε αντιδικία ή ζημιά σε αυτά, η Imilab δεν θα αναλάβει οποιαδήποτε ευθύνη.</strong></p><p><strong>6.5. Η Imilab εφιστά ιδιαιτέρως την προσοχή του Χρήστη στο ότι, προκειμένου να προστατεύσει την επιχειρηματική ανάπτυξη και την αυτονομία προσαρμογής της επιχείρησης, η Imilab έχει το δικαίωμα να τροποποιήσει ή να αναστείλει τις υπηρεσίες καθ' οιανδήποτε στιγμή δίχως προειδοποίηση του Χρήστη και δίχως οποιαδήποτε ευθύνη προς τον Χρήστη ή οποιοδήποτε τρίτο μέρος.</strong></p><p><strong>6.6. Παρεκτός όπως προβλέπεται ρητώς σε νόμους και κανονισμούς, θα καταβάλουμε κάθε δυνατή προσπάθεια ώστε να διασφαλίσουμε ότι το Λογισμικό και οι πληροφορίες που περιλαμβάνονται είναι ασφαλείς, αποτελεσματικές, ακριβείς και αξιόπιστες, ωστόσο, με την επιφύλαξη της υπάρχουσας τεχνολογίας, ο Χρήστης αντιλαμβάνεται ότι η Imilab δεν δύναται να το εγγυηθεί.</strong></p><p><strong>6.7. Ο Χρήστης είναι αποκλειστικά υπεύθυνος για τυχόν σωματικές βλάβες ή παρεπόμενες ή επακόλουθες ζημίες, συμπεριλαμβανομένων, ενδεικτικά, απώλειας κέρδους, απώλειας δεδομένων, διακοπής λειτουργίας ή άλλων εμπορικών ζημιών που προκύπτουν από ή σε σχέση με: (1) τη χρήση ή την αδυναμία χρήσης του παραχωρούμενου Λογισμικού· (2) μη εγκεκριμένη χρήση του Λογισμικού ή τροποποίηση των στοιχείων του Χρήστη από τρίτο μέρος· (3) έξοδα και απώλειες που προκλήθηκαν από τον Χρήστη κατά τη χρήση του Λογισμικού· (4) παρερμήνευση του Λογισμικού από τον Χρήστη· (5) άλλες απώλειες σε σχέση με το Λογισμικό για λόγους μη αποδοτέους στην Imilab.</strong></p><p><strong>6.8. Σε περίπτωση τυχόν προσωπικών ή οικονομικών ζημιών ή απωλειών οι οποίες έχουν πραγματοποιηθεί ή ενδέχεται να προκληθούν εξαιτίας της συμπεριφοράς που επιδεικνύει ο Χρήστης ή άλλοι χρήστες λογισμικού μέσω οποιουδήποτε λογισμικού, ή εξαιτίας της παραπλάνησης ή εξαπάτησης του Χρήστη, το μέρος που φέρει την ευθύνη θα αναλάβει κάθε παρεπόμενη υποχρέωση.</strong></p><h1><strong>7. Δήλωση περί Δικαιωμάτων Διανοητικής Ιδιοκτησίας</strong></h1><p>7.1. Η Imilab είναι η κάτοχος των δικαιωμάτων διανοητικής ιδιοκτησίας του Λογισμικού. Όλα τα δικαιώματα διανοητικής ιδιοκτησίας, όπως τα πνευματικά δικαιώματα, το εμπορικό σήμα, το δίπλωμα ευρεσιτεχνίας, το εμπορικό απόρρητο κτλ. που σχετίζονται με το Λογισμικό, καθώς και όλες οι πληροφορίες που σχετίζονται με το Λογισμικό (συμπεριλαμβανομένων ενδεικτικά του κειμένου, των εικόνων, του ήχου, των βίντεο, των γραφικών, της σχεδίασης της διεπαφής, της διάταξης, των δεδομένων ή των ηλεκτρονικών εγγράφων κτλ.), προστατεύονται από τους τοπικούς νόμους και κανονισμούς και από τις αντίστοιχες διεθνείς συνθήκες. Η Imilab χαίρει των παραπάνω δικαιωμάτων διανοητικής ιδιοκτησίας, εκτός του εμπορικού σήματος Xiaomi/Mijia/Mitu.</p><p>7.2. Χωρίς την προηγούμενη γραπτή συγκατάθεση της Imilab, ο Χρήστης δεν δύναται να χρησιμοποιήσει ανεξάρτητα ή να μεταφέρει οποιοδήποτε από τα παραπάνω δικαιώματα πνευματικής ιδιοκτησίας, για οποιουσδήποτε εμπορικούς ή μη εμπορικούς σκοπούς ή δεν δύναται να επιτρέψει σε τρίτα μέρη να το πράξουν. Η Imilab διατηρεί το δικαίωμα να αναζητήσει νομικές ευθύνες για τις εν λόγω ενέργειες.</p><h1><strong>8. Τροποποίηση</strong></h1><p><strong>8.1. Η Imilab διατηρεί το δικαίωμα να τροποποιεί κατά καιρούς τους όρους της παρούσας Συμφωνίας κατά την αποκλειστική της διακριτική ευχέρεια, και οποιοιδήποτε εν λόγω τροποποιημένοι όροι θα δημοσιεύονται εγκαίρως σε σχετικές ιστοσελίδες. Εάν δεν συμφωνείτε με οποιαδήποτε τροποποίηση, δύνασθε να αναλάβετε την πρωτοβουλία να ακυρώσετε τις υπηρεσίες. Εάν συνεχίσετε να χρησιμοποιείτε τις υπηρεσίες, αυτό θα εκληφθεί ως αποδοχή της τροποποιημένης Συμφωνίας.</strong></p><p><strong>8.2. Η Imilab ή ο Εταίρος διατηρούν κατά καιρούς και κατά την αποκλειστική διακριτική τους ευχέρεια το δικαίωμα να τροποποιούν ή να μεταβάλλουν τις παρεχόμενες επί πληρωμή υπηρεσίες, τα κριτήρια χρέωσης, τον τρόπο χρέωσης, τις χρεώσεις υπηρεσιών ή τους όρους παροχής υπηρεσιών. Παρέχοντας τις υπηρεσίες, η Imilab δύναται να αρχίσει να χρεώνει ορισμένους χρήστες συγκεκριμένες προμήθειες τώρα ή στο μέλλον. Εάν ο Χρήστης αρνηθεί να καταβάλει τις εν λόγω προμήθειες, ο Χρήστης δεν θα είναι σε θέση να συνεχίσει να χρησιμοποιεί τις σχετικές υπηρεσίες μετά την έναρξη ισχύος των προμηθειών. </strong>Η Imilab και ο Εταίρος θα καταβάλουν κάθε προσπάθεια ώστε να ειδοποιήσουν τον Χρήστη για οποιεσδήποτε τροποποιήσεις μέσω email ή με άλλο τρόπο.</p><h1><strong>9. Ισχύουσα Νομοθεσία και Επίλυση Διαφορών</strong></h1><p>9.1. Η εγκυρότητα και η ερμηνεία της παρούσας Συμφωνίας διέπεται από τους νόμους της Ηπειρωτικής Λαϊκής Δημοκρατίας της Κίνας. Ελλείψει σχετικών νομικών διατάξεων, μπορεί να γίνει αναφορά στις διεθνείς επιχειρηματικές πρακτικές ή/και τους επιχειρηματικούς κανόνες.</p><p>9.2. Η παρούσα Συμφωνία υπογράφεται στην περιοχή Σουχούι, Σαγκάη, Κίνα.</p><p><strong>9.3. Αμφότεροι ο Χρήστης και η Imilab συμφωνούν ότι οποιαδήποτε διαφορά που προκύπτει από τις υπηρεσίες θα επιλύεται πρώτα μέσω διαβουλεύσεων μεταξύ των Μερών. Εάν δεν είναι δυνατή η διευθέτηση μέσω των εν λόγω διαβουλεύσεων, οποιοδήποτε από τα Μέρη δύναται να υποβάλει τη διαφορά στο δικαστήριο της αρμόδιας δικαιοδοσίας της περιοχής όπου έχει υπογραφεί η παρούσα Συμφωνία.</strong></p><h1>10. Λοιπές Διατάξεις</h1><p>10.1. Για οποιαδήποτε συγκεκριμένη υπηρεσία του Λογισμικού, μπορεί να υφίσταται ξεχωριστή συμφωνία και συναφείς επιχειρηματικοί κανόνες κτλ. (εφεξής καλούμενες συνολικά ως η «ξεχωριστή συμφωνία»), επομένως διαβάστε και συμφωνήστε με τη σχετική ξεχωριστή συμφωνία προτού χρησιμοποιήσετε τη συγκεκριμένη υπηρεσία.</p><p>10.2. Η παρούσα Συμφωνία θα τεθεί σε ισχύ στις <strong>6 Οκτωβρίου 2020</strong>.</p><p>10.3. Οι επικεφαλίδες όλων των όρων της παρούσας Συμφωνίας χρησιμοποιούνται μόνο για λόγους ευκολίας αναφοράς και θα πρέπει να αγνοούνται κατά την ερμηνεία της παρούσας Συμφωνίας.</p><p>10.4. Εάν οποιαδήποτε διάταξη της εν λόγω Συμφωνίας είναι ή καταστεί άκυρη ή μη εφαρμόσιμη για οποιονδήποτε λόγο, οι υπόλοιπες διατάξεις της παρούσας θα παραμείνουν σε πλήρη ισχύ και εφαρμογή και θα διατηρούν τον δεσμευτικό τους χαρακτήρα έναντι και των δύο Μερών της παρούσας.</p><p>Imilab</p></div>
    <br/>
    <br/>


</body></html>