<!DOCTYPE html><html><head><meta charset='UTF-8'></head><body>
    <div id='TH'><p><strong>สิทธิ์ในการใช้งานซอฟต์แวร์และข้อตกลงการให้บริการ</strong></p><p><strong>[หมายเหตุสำคัญ]</strong></p><p><a id="_Hlk513026998"></a>Shanghai Imilab Technology Co., Ltd. (ต่อไปในเอกสารนี้จะเรียกว่า "Imilab") ใคร่ขอเตือนให้ผู้ใช้อ่านและทำความเข้าใจสิทธิ์การใช้งานซอฟต์แวร์และข้อตกลงการให้บริการ (ซึ่งต่อไปนี้จะเรียกว่า "ข้อตกลง") อย่างถี่ถ้วน <strong>ผู้ใช้จะต้องอ่านอย่างถี่ถ้วนและเข้าใจข้อกำหนดของข้อตกลงฉบับนี้ โดยเฉพาะอย่างยิ่งในส่วนเนื้อหาที่ระบุถึงข้อยกเว้นและข้อจำกัดด้านความรับผิดของ Imilab การระงับข้อพิพาท และกฎหมายที่บังคับใช้</strong> <strong>ทั้งนี้ พึงเอาใจใส่เงื่อนไขต่างๆ ที่เกี่ยวข้องกับข้อยกเว้นหรือข้อจำกัดด้านความรับผิดของคุณ ซึ่งได้แสดงไว้เป็นตัวหนา โปรดใส่ใจอ่านอย่างถี่ถ้วนและเลือกว่าจะยอมรับหรือไม่ยอมรับข้อตกลงฉบับนี้ (ผู้เยาว์ควรอยู่ในความดูแลของผู้ปกครองขณะอ่านข้อตกลงนี้) การดาวน์โหลด การติดตั้ง และใช้งานซอฟต์แวร์ ตลอดจนการได้รับและเข้าสู่ระบบบัญชีของคุณ แสดงว่าคุณตกลงที่จะยอมรับข้อตกลงและยอมรับพันธะตามข้อตกลงนี้แล้วทั้งหมด</strong></p><p><strong>Imilab ขอสงวนสิทธิในการแก้ไขข้อตกลงฉบับนี้ ข้อกำหนดฉบับปรับปรุงใหม่ของข้อตกลงฉบับนี้จะได้รับการเผยแพร่ผ่านทางเว็บไซต์ทางการหรือซอฟต์แวร์ และจะมีผลบังคับใช้นับจากวันที่เผยแพร่</strong> ผู้ใช้สามารถดาวน์โหลดซ้ำและติดตั้งซอฟต์แวร์ หรือดูเวอร์ชันล่าสุดเกี่ยวกับข้อกำหนดของข้อตกลงนี้ได้บนเว็บไซต์ <strong>หลังจากที่ Imilab ได้แก้ไขข้อกำหนดของข้อตกลงฉบับนี้ หากคุณไม่ยอมรับข้อกำหนดที่แก้ไขแล้ว โปรดระงับการใช้ซอฟต์แวร์และบริการของ "</strong>Mi กล้องรักษาความปลอดภัยประจำบ้าน 360° 2K Pro"<strong> ที่ Imilab จัดหาให้โดยทันที การที่ผู้ใช้ยังคงใช้ซอฟต์แวร์และบริการ "</strong>Mi กล้องรักษาความปลอดภัยประจำบ้าน 360° 2K Pro<strong>"</strong><a id="OLE_LINK5"></a><strong> ที่จัดหาให้โดย Imilab จะถือว่าเป็นการยอมรับข้อกำหนดที่แก้ไขของข้อตกลงฉบับนี้</strong></p><h1><strong>1. ข้อกำหนดทั่วไป</strong></h1><p>1.1. ข้อตกลงฉบับนี้เป็นข้อตกลงที่สรุปโดยและระหว่างคุณ (ต่อไปในเอกสารนี้จะเรียกว่า "ผู้ใช้") กับ Imilab ตลอดจนคู่ค้าด้านปฏิบัติการของ Imilab (ต่อไปในเอกสารนี้จะเรียกว่า "คู่ค้า") เกี่ยวกับการดาวน์โหลด การติดตั้ง และการใช้งานของผู้ใช้ที่กระทำต่อซอฟต์แวร์ "Mi กล้องรักษาความปลอดภัยประจำบ้าน 360° 2K Pro" (ต่อไปในเอกสารนี้จะเรียกว่า "ซอฟต์แวร์") ของ Imilab และใช้บริการที่เกี่ยวข้องของ Imilab</p><p>1.2. Imilab จัดหาซอฟต์แวร์และบริการให้ติดตั้งบน (รวมถึงแต่ไม่จำกัดเพียง) อุปกรณ์ปลายทางอัจฉริยะที่เคลื่อนที่ได้ต่างๆ เพื่อมอบบริการจาก Imilab ให้แก่ผู้ใช้ที่ใช้อุปกรณ์ดังกล่าว</p><p>1.3. กรรมสิทธิ์และสิทธิในการดำเนินการกับซอฟต์แวร์และบริการจะตกเป็นสิทธิของทาง Imilab</p><h1><strong>2. ขอบเขตของการอนุญาตให้ใช้สิทธิซอฟต์แวร์</strong></h1><p>2.1. Imilab มอบสิทธิ์การใช้งานแบบส่วนบุคคลที่ไม่สามารถถ่ายโอนและไม่จำเพาะให้แก่ผู้ใช้สำหรับใช้งานซอฟต์แวร์ โดยไม่ครอบคลุมถึงสิทธิ์ในการให้ช่วงสิทธิ์แต่อย่างใด</p><p>2.2. ผู้ใช้สามารถติดตั้ง ใช้ แสดงผล และใช้ซอฟต์แวร์บนอุปกรณ์เคลื่อนที่ปลายทางได้หนึ่งเครื่องเพื่อวัตถุประสงค์ใดๆ ที่ไม่ใช่เพื่อการค้า อย่างไรก็ตาม ผู้ใช้จะต้องไม่ติดตั้ง ใช้งาน หรือเรียกใช้ซอฟต์แวร์เพื่อวัตถุประสงค์ในการดำเนินการเชิงพาณิชย์ ผู้ใช้จะต้องไม่คัดลอก ดัดแปลง หรือปรับเปลี่ยนข้อมูลใดๆ ของซอฟต์แวร์ หรือข้อมูลใดก็ตามที่ปล่อยออกไปยังหน่วยความจำของอุปกรณ์ปลายทางใดๆ ในระหว่างการใช้งานซอฟต์แวร์ ตลอดจนข้อมูลโต้ตอบระหว่างไคลเอ็นต์กับเซิร์ฟเวอร์ที่ถูกสร้างขึ้นในระหว่างการใช้ซอฟต์แวร์ หรือเรียกใช้ซอฟต์แวร์ด้วยปลั๊กอิน หรือสร้างงานอื่นใดในรูปแบบใดๆ ก็ตาม รวมถึงแต่ไม่จำกัดเพียงปลั๊กอิน การเข้าถึงซอฟต์แวร์และระบบที่เกี่ยวข้องผ่านทางเครื่องมือ/บริการของบุคคลภายนอกที่ไม่ได้รับอนุญาต หากคุณต้องการขาย คัดลอก หรือแจกจ่ายซอฟต์แวร์ในเชิงพาณิชย์ เช่น การติดตั้งซอฟต์แวร์ล่วงหน้าและรวมไปด้วยกัน คุณต้องได้รับสิทธิและการอนุญาตที่เป็นลายลักษณ์อักษรจาก Imilab</p><p>2.3. หากไม่ได้รับการอนุญาตจาก Imilab ผู้ใช้ต้องไม่ติดตั้งซอฟต์แวร์บนอุปกรณ์เทอร์มินัลอื่นที่ไม่ได้รับอนุญาตอย่างชัดเจนจาก Imilab ซึ่งรวมถึงแต่ไม่จำกัดเพียงกล่องแปลงสัญญาณโทรทัศน์ เครื่องเล่นเกม โทรทัศน์ เครื่องเล่นดีวีดี และอื่นๆ</p><p>2.4. ผู้ใช้สามารถทำสำเนาซอฟต์แวร์เพื่อวัตถุประสงค์ในการใช้งานซอฟต์แวร์และบริการได้ แต่ต้องใช้เพื่อเป็นข้อมูลสำรองเท่านั้น สำเนาสำรองต้องมีข้อมูลลิขสิทธิ์ทั้งหมดที่มีอยู่ในซอฟต์แวร์ต้นฉบับ</p><p>2.5. Imilab ไม่มอบสิทธิ์อื่นใดให้แก่ผู้ใช้ เว้นแต่จะมีการให้อนุญาตอย่างชัดเจนในข้อตกลงฉบับนี้ หากผู้ใช้ต้องการใช้สิทธิ์อื่นใดนอกเหนือจากนี้ ผู้ใช้ต้องขอรับความยินยอมอย่างเป็นลายลักษณ์อักษรจาก Imilab ล่วงหน้า </p><h1><strong>3. การรับ ติดตั้ง และอัปเกรดซอฟต์แวร์</strong></h1><p>3.1. ผู้ใช้จะต้องดาวน์โหลดและติดตั้งซอฟต์แวร์จากเว็บไซต์หรือตามรูปแบบที่ Imilab กำหนด ระวังอย่าดาวน์โหลดซอฟต์แวร์จากเว็บไซต์ที่ไม่ได้ระบุเอาไว้ ทั้งนี้เพื่อป้องกันไม่ให้อุปกรณ์เคลื่อนที่ติดไวรัสจากโปรแกรมที่เป็นอันตรายซึ่งสามารถทำลายข้อมูลผู้ใช้และดึงข้อมูลความเป็นส่วนตัวของผู้ใช้ได้ หากคุณรับซอฟต์แวร์หรือโปรแกรมติดตั้งที่มีชื่อเดียวกันกับซอฟต์แวร์มาจากบริษัทอื่นที่ไม่ได้รับอนุญาตจาก Imilab ทาง Imilab ไม่อาจรับประกันได้ว่าโปรแกรมหรือซอฟต์แวร์นั้นจะสามารถใช้งานได้ตามปกติ และ Imilab ไม่มีส่วนรับผิดชอบใดๆ ต่อความสูญเสียที่เกิดขึ้นกับคุณ</p><p>3.2. ผู้ใช้ต้องเลือกเวอร์ชั่นซอฟต์แวร์ที่เข้ากันได้กับอุปกรณ์ปลายทางที่ติดตั้งไว้ มิฉะนั้น ปัญหาซอฟต์แวร์ ปัญหาอุปกรณ์ หรือความเสียหายใดๆ อันเป็นผลมาจากเวอร์ชั่นซอฟต์แวร์ที่ไม่ตรงกันกับรุ่นของอุปกรณ์ จะถือว่าเป็นของผู้ใช้แต่เพียงผู้เดียว</p><p>3.3. เพื่อปรับปรุงประสบการณ์ใช้งานของผู้ใช้และปรับคอนเทนต์บริการให้เหมาะสม Imilab สงวนสิทธิ์ในการมอบซอฟต์แวร์เวอร์ชั่นแทนที่ ปรับเปลี่ยน และอัปเกรด รวมถึงสงวนสิทธิ์ในการเรียกเก็บค่าธรรมเนียมสำหรับการแทนที่ การปรับเปลี่ยน และการอัปเกรดดังกล่าว แต่จะขอรับความยินยอมจากคุณล่วงหน้าก่อนทำการเปลี่ยนแปลงนั้น โดยซอฟต์แวร์จะเปิดใช้งานฟีเจอร์ "พร้อมท์อัปเกรด" ตามค่าเริ่มต้นให้แก่ผู้ใช้ ทาง Imilab จะมอบอิสระในการตัดสินใจให้แก่ผู้ใช้ว่าจะเปิดใช้งานฟีเจอร์ดังกล่าวหรือไม่ ทั้งนี้ขึ้นอยู่กับเวอร์ชั่นซอฟต์แวร์ที่ผู้ใช้กำลังใช้งานอยู่ หลังจากเวอร์ชั่นล่าสุดของซอฟต์แวร์ถูกนำออกใช้งานแล้ว Imilab ไม่รับประกันว่าซอฟต์แวร์เวอร์ชั่นเก่าจะสามารถใช้งานได้ต่อไป</p><h1><strong>4. ข้อกำหนดการใช้งาน</strong></h1><p><strong>4.1. ผู้ใช้ต้องใช้ซอฟต์แวร์และบริการตามที่ได้ระบุไว้ในข้อตกลงฉบับนี้และกฎหมาย ผู้ใช้จะต้องไม่กระทำการดังต่อไปนี้:</strong></p><p>4.1.1. ลบข้อมูลลิขสิทธิ์ใดๆ ในซอฟต์แวร์และสำเนาอื่นๆ หรือปรับเปลี่ยน ลบ หรือหลีกเลี่ยงมาตรการทางเทคนิคที่ซอฟต์แวร์กำหนดไว้เพื่อเป็นการปกป้องสิทธิ์ในทรัพย์สินทางปัญญา</p><p>4.1.2. ดำเนินการทางวิศวกรรมย้อนกลับกับซอฟต์แวร์ เช่น การถอดชิ้นส่วน ย้อนกลับการคอมไพล์ หรือความพยายามทำสิ่งอื่นใดเพื่อให้ได้มาซึ่งโค้ดต้นฉบับของซอฟต์แวร์</p><p>4.1.3. เพิ่ม ลบออก หรือเปลี่ยนแปลงฟีเจอร์ต่างๆ หรือเรียกใช้เอฟเฟ็กต์ของซอฟต์แวร์ด้วยการปรับเปลี่ยนหรือปลอมแปลงคำแนะนำและข้อมูลในระหว่างที่เรียกใช้ซอฟต์แวร์ หรือดำเนินการอื่นใด หรือกระจายซอฟต์แวร์ออกสู่สาธารณชนหรือวิธีใช้เพื่อบรรลุวัตถุประสงค์ตามที่ระบุข้างต้น ไม่ว่าจะเป็นวัตถุประสงค์ทางการค้าหรือไม่ก็ตาม</p><p>4.1.4. ใช้ซอฟต์แวร์เพื่อกระทำการใดๆ ที่เป็นภัยต่อความปลอดภัยของเครือข่าย ซึ่งรวมถึงแต่ไม่จำกัดเพียงการใช้ข้อมูลที่ไม่ได้รับอนุญาตหรือการเข้าถึงเซิร์ฟเวอร์/บัญชีที่ไม่ได้รับอนุญาต การเข้าถึงเครือข่ายสาธารณะหรือระบบปฏิบัติการของผู้อื่นโดยไม่ได้รับอนุญาต และลบ ปรับเปลี่ยน หรือเพิ่มเติมข้อมูลที่ถูกจัดเก็บไว้ พยายามตรวจหา สแกน หรือทดสอบจุดอ่อนของระบบหรือเครือข่ายซอฟต์แวร์ หรือทำสิ่งอื่นๆ ที่ทำลายความปลอดภัยของเครือข่ายโดยไม่ได้รับอนุญาต พยายามรบกวนหรือทำลายกระบวนการดำเนินการตามปกติของระบบหรือเว็บไซต์ซอฟต์แวร์ จงใจกระจายโปรแกรมที่เป็นอันตรายหรือไวรัส หรือกระทำการอื่นใดที่เป็นการทำลายหรือรบกวนบริการข้อมูลเครือข่ายปกติ ปลอมแปลงชื่อหรือบางส่วนของชื่อของแพคเก็ตข้อมูล TCP/IP</p><p>4.1.5. ผู้ใช้เข้าสู่ระบบหรือใช้งานซอฟต์แวร์และบริการผ่านซอฟต์แวร์หรือระบบที่เข้ากันได้ของบริษัทอื่นซึ่งไม่ได้รับการพัฒนา ได้รับอนุญาต หรืออนุมัติโดย Imilab หรือสร้าง เผยแพร่ หรือกระจายเครื่องมือข้างต้น</p><p>4.1.6. ในกรณีที่ไม่ได้รับความยินยอมอย่างเป็นลายลักษณ์อักษรจาก Imilab หากผู้ใช้ทำสิ่งใดบนซอฟต์แวร์หรือกับข้อมูลที่อยู่ในซอฟต์แวร์ ซึ่งรวมถึงแต่ไม่จำกัดเพียงเพื่อใช้ ให้เช่า ให้ยืม ทำสำเนา ปรับเปลี่ยน สร้างลิงก์ ทำขึ้นใหม่ แปลโปรแกรม นำออกใช้งาน เผยแพร่ ก่อตั้งเว็บไซต์มิเรอร์อิมเมจ หรือใช้งานซอฟต์แวร์โดยไม่ได้รับอนุญาตเพื่อพัฒนาผลิตภัณฑ์ งาน บริการ ปลั๊กอิน ความเข้ากันได้ หรือการเชื่อมต่อโครงข่ายอื่นที่เกี่ยวข้อง</p><p>4.1.7. ใช้ซอฟต์แวร์เพื่อเผยแพร่ ถ่ายทอด กระจาย หรือจัดเก็บเนื้อหาใดๆ ที่ฝ่าฝืนกฎหมายและข้อบังคับในท้องถิ่น</p><p>4.1.8. ใช้ซอฟต์แวร์เพื่อเผยแพร่ ส่งผ่าน แจกจ่าย หรือจัดเก็บเนื้อหาใดก็ตามที่ละเมิดสิทธิ์ตามกฎหมาย เช่น สิทธิ์ในทรัพย์สินทางปัญญาและความลับทางการค้าของผู้อื่น</p><p>4.1.9. ใช้ซอฟต์แวร์เพื่อเผยแพร่ ถ่ายทอด หรือกระจายข้อมูลโฆษณาหรือสแปมเป็นจำนวนมาก</p><p>4.1.10. ใช้ซอฟต์แวร์และบริการอื่นๆ ที่ Imilab จัดหาให้ในลักษณะที่ไม่ชอบด้วยกฎหมายใดๆ สำหรับวัตถุประสงค์ที่ผิดกฎหมาย หรือในลักษณะที่ไม่สอดคล้องกับการใช้งานที่ได้รับอนุญาตภายใต้ข้อตกลงฉบับนี้</p><p><strong>4.2. ข้อกำหนดการประกาศข้อมูล</strong></p><p>4.2.1. คุณสามารถใช้ซอฟต์แวร์เพื่อเผยแพร่ข้อมูลต่างๆ ได้ เช่น จำนวนครั้งที่ชม เนื้อหาข้อมูล ข้อความ ข้อมูล ชื่อผู้ใช้ รูปภาพ รูปถ่าย ข้อมูลส่วนบุคคล ไฟล์เสียงหรือไฟล์วิดีโอ ลิงก์ และอื่นๆ ที่คุณสร้างหรือที่คุณมีสิทธิ์เผยแพร่ คุณต้องรับประกันว่าคุณมีสิทธิ์ในทรัพย์สินทางปัญญาหรือคุณได้รับการอนุญาตอย่างถูกต้องตามกฎหมายให้ใช้งานข้อมูลที่คุณอัปโหลด และการใช้ซอฟต์แวร์และบริการที่กระทำโดยคุณจะไม่เป็นการล่วงละเมิดสิทธิ์โดยชอบทางกฎหมายหรือส่วนได้เสียของบุคคลภายนอก</p><p>4.2.2. ในขณะใช้งานซอฟต์แวร์ คุณต้องปฏิบัติตามกฎหมายและระเบียบข้อบังคับในท้องถิ่น</p><p>4.2.3. คุณต้องไม่ใช้ซอฟต์แวร์เพื่อกระทำสิ่งต่างๆ ดังต่อไปนี้ ซึ่งรวมถึงแต่ไม่จำกัดเพียง:</p><p>4.2.3.1. สร้าง ทำขึ้นใหม่ เผยแพร่ กระจาย หรือจัดเก็บเนื้อหาใด ๆ ต่อไปนี้ที่ละเมิดกฎหมายและข้อบังคับในท้องถิ่น</p><p>4.2.3.2. เผยแพร่ ถ่ายทอด กระจาย หรือจัดเก็บเนื้อหาใดๆ ที่ล่วงละเมิดสิทธิ์โดยชอบธรรมตามกฎหมาย อาทิ สิทธิ์ในชื่อเสียง สิทธิ์ในภาพ สิทธิ์ในทรัพย์สินทางปัญญา และความลับทางการค้าของผู้อื่น</p><p>4.2.3.3. ประดิษฐ์ข้อเท็จจริงหรือปกปิดความจริงเพื่อหลอกลวงหรือชักนำผู้อื่นไปในทางที่ผิด</p><p>4.2.3.4. ใช้ซอฟต์แวร์เพื่อเผยแพร่ ถ่ายทอด หรือกระจายข้อมูลโฆษณาหรือสแปม</p><p>4.2.3.5. มีส่วนร่วมในการกระทำอื่นๆ ที่ละเมิดกฎหมายและระเบียบข้อบังคับในท้องถิ่น เป็นต้น</p><p>4.2.4. หากไม่ได้รับอนุญาตจาก Imilab คุณจะต้องไม่ดำเนินการเชิงพาณิชย์ใดๆ ในซอฟต์แวร์ เช่น การโฆษณา การขายสินค้า</p><p><strong>4.3. คุณทำความเข้าใจและยอมรับว่า:</strong></p><p><strong>4.3.1. Imilab จะพิจารณาตัดสินว่าผู้ใช้ต้องสงสัยหรือละเมิดข้อกำหนดการใช้งานที่ระบุข้างต้นหรือไม่ และจากผลการพิจารณาตัดสินดังกล่าว ผู้ใช้จะถูกระงับชั่วคราวหรือยกเลิกสิทธิ์การใช้งานที่ได้มอบให้แก่คุณ หรือดำเนินมาตรการจำกัดอื่นที่ต้องดำเนินตามที่ระบุไว้ในข้อตกลงฉบับนี้</strong></p><p><strong>4.3.2. Imilab จะลบข้อมูลใดๆ ที่ต้องสงสัยว่าไม่ชอบด้วยกฎหมายหรือละเมิดสิทธิ์โดยชอบทางกฎหมายของผู้อื่นหรือฝืนข้อตกลงฉบับนี้ ซึ่งเป็นข้อมูลที่ผู้ใช้เผยแพร่ขณะใช้งานซอฟต์แวร์ที่ได้รับอนุญาต</strong></p><p><strong>4.3.3. หากคุณฝ่าฝืนข้อกำหนดการใช้งานข้างต้นและส่งผลให้เกิดความเสียหายต่อบุคคลภายนอก ถือว่าคุณต้องเป็นผู้รับผิดชอบในนามของตัวคุณเอง และต้องป้องกันมิให้ Imilab ได้รับความสูญเสียหรือต้องชดใช้ค่าใช้จ่ายทั้งหมดที่เกิดขึ้นจากการฝ่าฝืนดังกล่าว</strong></p><p><strong>4.3.4. ผู้ใช้ต้องชดใช้ค่าเสียหายและป้องกันมิให้ Imilab ต้องรับความสูญเสีย การร้องเรียนจากบุคคลภายนอก ค่าปรับด้านการจัดการ ความเสียหาย และ/หรือค่าใช้จ่ายใดๆ ทั้งหมด รวมทั้งค่าทนายที่สมเหตุสมผล ค่าใช้จ่ายในการสืบสวนและรวบรวมหลักฐาน ซึ่ง Imilab ได้รับหรือประสบอันเป็นผลมาจากการที่ผู้ใช้ละเมิดกฎหมายที่เกี่ยวข้องหรือฝ่าฝืนข้อตกลงฉบับนี้</strong></p><h1><strong>5. นโยบายความเป็นส่วนตัวและการปกป้องข้อมูลส่วนบุคคล</strong></h1><p>5.1. การปกป้องข้อมูลส่วนบุคคลของคุณเป็นสิ่งสำคัญสำหรับ Imilab เพื่อให้สามารถจัดหาฟีเจอร์ซอฟต์แวร์และพัฒนาประสบการณ์ใช้งานของผู้ใช้ ทาง Imilab จะเก็บรวบรวมข้อมูลบางประเภทดังที่ระบุไว้ในนโยบายความเป็นส่วนตัว เราจะเก็บรวบรวม ใช้งาน และปกป้องข้อมูลของคุณตามที่ระบุไว้ในนโยบายความเป็นส่วนตัวของเรา ซึ่งนโยบายความเป็นส่วนตัวนี้จะอยู่ในเว็บไซต์ต่อไปนี้<a id="OLE_LINK6"></a><a id="OLE_LINK7"></a><a href="http://www.imilab.com/doc/ipc/021/gdpr/en/privacy.html">http://www.imilab.com/doc/ipc/021/gdpr/en/privacy.html</a></p><p><strong>5.2. เราจะแลกเปลี่ยนข้อมูลที่เกี่ยวข้องกับแบรนด์ Xiaomi/Mijia/Mitu และบริการต่างๆ กับ Xiaomi เป็นระยะๆ เพื่อให้สามารถมอบและพัฒนาผลิตภัณฑ์ที่น่าตื่นเต้นและการบริการต่างๆ (รวมถึงซอฟต์แวร์และฮาร์ดแวร์) จาก Xiaomi และบริษัทในระบบนิเวศ Mi และมอบฟีเจอร์และประสบการณ์ใช้งานที่ดียิ่งขึ้นแก่ผู้ใช้</strong></p><h1><strong>6. ความเสี่ยงการบริการและการปฏิเสธความรับผิด</strong></h1><p>6.1. ผู้ใช้ต้องจัดหาอุปกรณ์ที่จำเป็นสำหรับการเข้าถึงอินเทอร์เน็ตและการใช้บริการเสริมด้านโทรคมนาคมโดยอุปกรณ์ปลายทางเคลื่อนที่ และต้องรับผิดชอบค่าธรรมเนียมการสื่อสาร ค่าข้อมูล และค่าใช้จ่ายที่เกี่ยวข้อง ซึ่งเกิดขึ้นจากการเข้าถึงอินเทอร์เน็ตจากอุปกรณ์ปลายทางเคลื่อนที่ส่วนบุคคลหรือที่ถูกเรียกเก็บโดยบุคคลที่สาม (รวมถึงแต่ไม่จำกัดเพียงผู้ให้บริการด้านการสื่อสารโทรคมนาคมและผู้ให้บริการการสื่อสารเคลื่อนที่) หากจำเป็นต้องใช้บริการเสริมด้านโทรคมนาคมใดๆ แนะนำให้คุณยืนยันค่าใช้จ่ายกับผู้ให้บริการเสริมด้านโทรคมนาคมของคุณ</p><p><strong>6.2. Imilab และคู่ค้าไม่มีส่วนรับผิดชอบใดๆ ต่อความสูญเสียที่เกิดขึ้นกับผู้ใช้ อันมีสาเหตุมาจากบริษัทอื่น เช่น เส้นทางการสื่อสารล้มเหลว ปัญหาทางเทคนิค เครือข่ายหรืออุปกรณ์โมบายด์เทอร์มินัลล้มเหลว ระบบไม่เสถียรหรือปัจจัยด้านเหตุสุดวิสัยอื่นๆ</strong></p><p><strong>6.3. ซอฟต์แวร์ เช่นเดียวกับซอฟต์แวร์อินเทอร์เน็ตอื่นๆ ส่วนใหญ่ อาจได้รับผลกระทบจากปัจจัยต่างๆ ซึ่งรวมถึงแต่ไม่จำกัดเพียงเหตุผลของผู้ใช้ คุณภาพการให้บริการของเครือข่าย ความแตกต่างด้านสภาพแวดล้อมทางสังคม ฯลฯ และอาจถูกคุกคามโดยเกี่ยวเนื่องกับปัญหาความปลอดภัยต่างๆ เช่น มีผู้อื่นนำข้อมูลของผู้ใช้มาใช้ ส่งผลให้เกิดการคุกคามในชีวิตจริง ซอฟต์แวร์อื่นที่ผู้ใช้ดาวน์โหลดและติดตั้งเอง หรือเว็บไซต์อื่นๆ ที่ผู้ใช้เข้าชมมี "ม้าโทรจัน" และไวรัสอื่นๆ ที่ส่งผลให้เกิดการคุกคามความปลอดภัยของเนื้อหาข้อมูลและข้อมูลอุปกรณ์ปลายทางของผู้ใช้ แล้วส่งผลต่อการใช้งานซอฟต์แวร์ตามปกติ ผู้ใช้จะต้องเพิ่มความตระหนักในเรื่องความปลอดภัยของข้อมูลและการปกป้องข้อมูลของผู้ใช้ และใส่ใจกับการเพิ่มการป้องกันด้วยรหัสผ่านเพื่อหลีกเลี่ยงความสูญเสียและการคุกคาม</strong> </p><p><strong>6.4. เมื่อผู้ใช้ใช้ซอฟต์แวร์หรือร้องขอให้ Imilab จัดหาบริการที่เฉพาะเจาะจง ซอฟต์แวร์อาจเรียกใช้ระบบหรือซอฟต์แวร์ของบุคคลภายนอก เพื่อรองรับการใช้หรือการเข้าถึงของผู้ใช้ ผลลัพธ์จากการใช้งานหรือการเข้าถึงจะได้รับจากบุคคลภายนอก Imilab ไม่รับประกันความปลอดภัย ความแม่นยำ และประสิทธิผลของผลดังกล่าวที่มาจากการรองรับระบบหรือซอฟต์แวร์ข้างต้น และ Imilab ไม่มีส่วนรับผิดชอบใดๆ ต่อความเสี่ยงความไม่แน่นอนอื่นๆ หากมีความขัดแย้งหรือความเสียหายเกิดขึ้น ทาง Imilab จะไม่มีส่วนรับผิดชอบใดๆ ทั้งสิ้น</strong></p><p><strong>6.5. Imilab ขอความร่วมมือให้ผู้ใช้ใส่ใจอ่านส่วนนี้ เพื่อเป็นการปกป้องการพัฒนาธุรกิจของบริษัทและการควบคุมการปรับแก้ ทาง Imilab ถือสิทธิ์ในการปรับเปลี่ยนหรือระงับบริการได้ทุกเมื่อโดยไม่ต้องแจ้งให้ผู้ใช้ทราบ และไม่จำเป็นต้องรับผิดชอบความเสียหายใดๆ ให้แก่ผู้ใช้หรือบุคคลภายนอก</strong></p><p><strong>6.6. เว้นแต่จะระบุไว้อย่างชัดเจนในกฎหมายและข้อบังคับ เราจะพยายามอย่างเต็มความสามารถเพื่อให้แน่ใจว่าซอฟต์แวร์รวมถึงเทคโนโลยีและข้อมูลที่เกี่ยวข้องจะปลอดภัย มีประสิทธิภาพ แม่นยำและเชื่อถือได้ อย่างไรก็ตาม เมื่ออิงตามเทคโนโลยีที่มีอยู่ ผู้ใช้เข้าใจว่า Imilab ไม่สามารถให้การรับประกันได้</strong></p><p><strong>6.7. ผู้ใช้ต้องรับผิดชอบแต่เพียงผู้เดียวต่อการบาดเจ็บส่วนบุคคล ค่าเสียหายอันเนื่องมาจากการผิดสัญญา หรือผลเสียหายต่างๆ ที่เกิดขึ้น ซึ่งรวมถึงแต่ไม่จำกัดเพียงการสูญเสียกำไร การสูญเสียข้อมูล การหยุดชะงักของธุรกิจ หรือความเสียหายเชิงพาณิชย์อื่นๆ ที่เกิดขึ้นจากหรือเกี่ยวเนื่องกับ: (1) การใช้หรือความล้มเหลวในการใช้ซอฟต์แวร์ที่ได้รับอนุญาต; (2) การใช้งานซอฟต์แวร์โดยไม่ได้รับอนุญาตหรือการปรับเปลี่ยนข้อมูลของผู้ใช้โดยบุคคลภายนอก; (3) ค่าใช้จ่ายและความสูญเสียที่เกิดจากผู้ใช้ขณะที่ใช้งานซอฟต์แวร์; (4) ความเข้าใจผิดของผู้ใช้ที่มีต่อซอฟต์แวร์; (5) ความสูญเสียอื่นๆ ที่เชื่อมโยงกับซอฟต์แวร์ซึ่งไม่ได้มีสาเหตุมาจาก Imilab</strong></p><p><strong>6.8. ในกรณีที่เกิดหรืออาจเกิดความเสียหายหรือการขาดทุนส่วนบุคคลหรือทางเศรษฐกิจขึ้นเนื่องจากพฤติกรรมที่ดำเนินการโดยผู้ใช้และผู้ใช้ซอฟต์แวร์รายอื่นๆ ผ่านซอฟต์แวร์ใดๆ หรือเนื่องจากผู้ใช้ถูกชักนำไปในทางที่ผิดหรือหลอกลวง ฝ่ายที่กระทำผิดต้องรับภาระหนี้สินทั้งหมดที่เกิดขึ้น</strong></p><h1><strong>7. คำประกาศว่าด้วยสิทธิในทรัพย์สินทางปัญญา</strong></h1><p>7.1. Imilab เป็นผู้ถือครองสิทธิในทรัพย์สินทางปัญญาของซอฟต์แวร์ สิทธิในทรัพย์สินทางปัญญาทั้งหมด เช่น ลิขสิทธิ์ เครื่องหมายการค้า สิทธิบัตร ความลับทางการค้า ฯลฯ ที่เกี่ยวข้องกับซอฟต์แวร์ และข้อมูลทั้งหมดที่เกี่ยวข้องกับซอฟต์แวร์ (รวมถึงแต่ไม่จำกัดเพียงข้อความ รูปภาพ เสียง วิดีโอ กราฟิก การออกแบบอินเทอร์เฟส เค้าโครง ข้อมูล หรือเอกสารอิเล็กทรอนิกส์ ฯลฯ) ล้วนได้รับการปกป้องโดยกฎหมายและข้อบังคับท้องถิ่น และสนธิสัญญาระหว่างประเทศที่เกี่ยวข้อง Imilab มีเอกสิทธิ์ในสิทธิ์ในทรัพย์สินทางปัญญาข้างต้น ยกเว้นเครื่องหมายการค้า Xiaomi/Mijia/Mitu</p><p>7.2. ในกรณีที่ไม่ได้รับความยินยอมล่วงหน้าอย่างเป็นลายลักษณ์อักษรจาก Imilab ผู้ใช้ต้องไม่ใช้งานหรือถ่ายโอนสิทธิ์ในทรัพย์สินทางปัญญาข้างต้นด้วยตนเองเพื่อวัตถุประสงค์เพื่อการค้าหรือไม่ใช่เพื่อการค้าใดๆ ก็ตาม หรืออนุญาตให้บุคคลภายนอกดำเนินการดังกล่าว Imilab ขอสงวนสิทธิ์ในการติดตามความรับผิดทางกฎหมายสำหรับการกระทำดังกล่าว</p><h1><strong>8. การแก้ไข</strong></h1><p><strong>8.1. Imilab ขอสงวนสิทธิในการแก้ไขข้อกำหนดของข้อตกลงฉบับนี้เป็นครั้งคราวตามที่เห็นสมควรแต่เพียงผู้เดียว และข้อกำหนดใดๆ ที่มีการแก้ไขดังกล่าวจะได้รับการเผยแพร่ทันเวลาบนหน้าเว็บไซต์ที่เกี่ยวข้อง หากคุณไม่เห็นด้วยกับการแก้ไขใดๆ คุณต้องดำเนินการยกเลิกการใช้บริการ หากคุณยังคงใช้บริการต่อไปจะถือว่าเป็นการยอมรับข้อตกลงที่ถูกแก้ไขเพิ่มเติมนี้</strong></p><p><strong>8.2. Imilab และคู่ค้าสงวนสิทธิ์ในการปรับเปลี่ยนหรือแก้ไขกับบริการแบบมีค่าใช้จ่ายที่จัดหาให้ เกณฑ์การคิดค่าธรรมเนียม โหมดค่าธรรมเนียม ค่าธรรมเนียมบริการหรือเงื่อนไขการบริการเป็นครั้งคราวและตามความเหมาะสม ในระหว่างการมอบบริการ Imilab อาจเริ่มเก็บเงินจากผู้ใช้บางรายสำหรับค่าธรรมเนียมบางอย่างในเวลานี้หรือต่อไปในอนาคต หากผู้ใช้ปฏิเสธที่จะชำระค่าธรรมเนียมดังกล่าว ผู้ใช้จะไม่สามารถใช้บริการส่วนที่เกี่ยวข้องต่อไปได้หลังจากที่การเรียกเก็บเงินเริ่มขึ้นแล้ว </strong>Imilab และคู่ค้าจะพยายามอย่างเต็มความสามารถเพื่อจะแจ้งให้ผู้ใช้ทราบถึงการแก้ไขหรือเปลี่ยนแปลงใดๆ ผ่านทางอีเมลหรืออื่นๆ</p><h1><strong>9. กฎหมายที่บังคับใช้และการระงับข้อพิพาท</strong></h1><p>9.1. ความถูกต้องและการตีความข้อตกลงนี้จะอยู่ภายใต้กฎหมายของแผ่นดินใหญ่แห่งสาธารณรัฐประชาชนจีน ในกรณีที่ไม่มีข้อกำหนดทางกฎหมายที่เกี่ยวข้อง อาจมีการพาดพิงถึงการดำเนินธุรกิจในต่างประเทศ และ/หรือการดำเนินธุรกิจได้</p><p>9.2. ข้อตกลงฉบับนี้ลงนามในเขตซูหุย เมืองเซี่ยงไฮ้ ประเทศจีน</p><p><strong>9.3. ทั้งผู้ใช้และ Imilab เห็นพ้องต้องกันว่าหากมีข้อพิพาทใดก็ตามที่เกิดจากบริการนี้ ทั้งสองฝ่ายจะพยายามยุติข้อพิพาทโดยการเจรจาหารือร่วมกันก่อน หากไม่อาจยุติข้อพิพาทผ่านการเจรจาหารือดังกล่าวได้ ฝ่ายใดฝ่ายหนึ่งต้องยื่นข้อพิพาทแก่ศาลที่มีเขตอำนาจในสถานที่ซึ่งลงนามข้อตกลงฉบับนี้</strong></p><h1>10. อื่นๆ</h1><p>10.1. สำหรับบริการเฉพาะใดๆ ของซอฟต์แวร์ อาจมีข้อตกลงแยกต่างหากและกฎเกณฑ์ที่เกี่ยวข้องทางธุรกิจ ฯลฯ (ต่อไปนี้เรียกรวมกันว่า "ข้อตกลงที่แยกต่างหาก") ดังนั้นกรุณาอ่านและยอมรับข้อตกลงที่แยกต่างหากก่อนที่จะใช้บริการเฉพาะดังกล่าว</p><p>10.2. ข้อตกลงฉบับนี้จะมีผลบังคับใช้ในวันที่ <strong>6 ตุลาคม ค.ศ. 2020</strong></p><p>10.3. หัวข้อของเงื่อนไขทั้งหมดในข้อตกลงฉบับนี้มีไว้เพื่อการอ้างอิงเท่านั้น และต้องไม่นำไปใช้ในการตีความข้อตกลงฉบับนี้</p><p>10.4. หากมีข้อกำหนดใดๆ ในข้อตกลงนี้เป็นโมฆะหรือกลายเป็นโมฆะ หรือไม่สามารถบังคับใช้ได้ด้วยเหตุผลใดๆ ก็ตาม ข้อกำหนดอื่นที่เหลืออยู่จะยังคงมีผลบังคับใช้อย่างสมบูรณ์และมีผลผูกพันกับคู่สัญญาทั้งสองฝ่าย</p><p>Imilab</p></div>
    <br/>
    <br/>


</body></html>