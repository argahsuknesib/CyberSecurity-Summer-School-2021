<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1, maximum-scale=1, minimum-scale=1, user-scalable=no, minimal-ui">
	<meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black">
    <meta http-equiv="Pragma" content="no-cache">
    <meta http-equiv="Cache-Control" content="no-cache">
    <meta http-equiv="Expires" content="0">
	<title></title>
</head>
<body>
	<div class="main">
<h1><strong>ADATVÉDELMI NYILATKOZAT</strong></h1><p>Frissítve!</p><p>Adatvédelmi nyilatkozatunkat 2020. május 4-én frissítettük. Módosított Adatvédelmi nyilatkozatunk a fenti dátumtól szabályozza adatvédelmi és adatkezelési gyakorlatunkat az Mi otthonbiztonsági kamera 1080p (mágneses rögzítés) Hualai által biztosított szoftverének és szolgáltatásainak tekintetében.</p><p>Kérjük, szánjon időt adatvédelmi gyakorlatunk megismerésére, és ha bármilyen kérdése lenne, forduljon hozzánk bizalommal.</p><h2><strong>ELKÖTELEZETTSÉGÜNK</strong></h2><p>Jelen Adatvédelmi nyilatkozat részletesen bemutatja, hogy a Tianjin Hualai Technology Co., Ltd. és társvállalatai (a továbbiakban: „Hualai”, illetve a többes szám első személy ragozott alakjai) miként gyűjt, használ fel, tesz közzé, dolgoz fel és véd bármilyen információt, amelyet Ön megoszt velünk az Mi otthonbiztonsági kamera 1080p (mágneses rögzítés) szoftvere és szolgáltatásai használata során. Ha az Mi otthonbiztonsági kamera 1080p (mágneses rögzítés) használatához kapcsolódó termékek és szolgáltatások használata során személyes azonosításra alkalmas adatok megadására kérjük, ezeket az adatokat csak a jelen Adatvédelmi nyilatkozat, illetve a használati feltételek szerint használjuk fel.</p><p>Adatvédelmi nyilatkozatunkat a felhasználók igényeinek szem előtt tartásával állítottuk össze. Fontos, hogy Ön pontosan megismerhesse az általunk gyűjtött személyes adatok gyűjtésének és kezelésének módját, és teljesen biztos lehessen abban, hogy a Hualai vállalatnak megadott személyes adatait az ellenőrzése alatt tarthatja.</p><p>A jelen Adatvédelmi nyilatkozatban „személyes adat” alatt azokat az adatokat értjük, amelyek önmagukban vagy a Hualai által elért más adatokkal kombinálva alkalmasak az adott személy azonosítására.</p><p>Az Mi otthonbiztonsági kamera 1080p (mágneses rögzítés) használatához kapcsolódó termékek és szolgáltatások használatával Ön elismeri, hogy elolvasta, megértette és elfogadta a jelen Adatvédelmi nyilatkozat összes rendelkezését, az Adatvédelmi nyilatkozat időről időre általunk végzett módosításait is beleértve. A hatályos törvényeknek (köztük az Európai Unió Általános adatvédelmi rendeletének) való megfelelés érdekében a személyes adatok különleges kategóriáinak bizonyos kezelése (például automatizált döntéshozatal egyedi ügyekben) előtt az Ön kifejezett előzetes hozzájárulását fogjuk kérni. Elkötelezettek vagyunk a személyes adatok védelme, biztonsága és bizalmassága mellett, és betartjuk a törvényi előírásokat, a helyi adatvédelmi jogszabályokat is beleértve. Minden alkalmazottunktól és megbízottunktól is elvárjuk ezeknek a kötelezettségeknek a betartását.</p><p>Felhasználóink szempontjai a legfontosabbak számunkra. Ha bármilyen kérdése lenne a jelen Adatvédelmi nyilatkozatban bemutatott adatkezelési gyakorlatunkkal kapcsolatban, kérjük, forduljon adatvédelmi tisztviselőnkhöz a privacy@hualaikeji.com e-mail-címen. Készséggel válaszolunk majd megkeresésére.</p><h2><strong>MILYEN ADATOKAT GYŰJTÜNK ÉS HOGYAN HASZNÁLHATJUK FEL EZEKET?</strong></h2><h3><strong>A GYŰJTÖTT ADATOK TÍPUSAI</strong></h3><p>Szolgáltatásaink nyújtásához bekérünk Öntől néhány szükséges személyes adatot. Ha Ön nem adja meg a kért személyes adatokat, esetleg nem fogjuk tudni biztosítani Önnek szolgáltatásainkat vagy termékeinket.</p><p>Csak a megnevezett, konkrét, jogszerű célból szükséges adatokat gyűjtjük, amelyeket később sem kezelünk az eredeti céltól eltérő módon. A következő típusú adatokat gyűjthetjük (amelyeknek egy része esetleg nem is minősül személyes adatnak):</p><ul><li><strong>Felhasználói fiókkal kapcsolatos adatok:</strong> Összegyűjthetjük az Ön Mi felhasználói fiókjával, valamint azon Mi felhasználói fiókokkal kapcsolatos adatokat, amelyekkel megosztja az eszközt.</li><li><strong>Az eszközzel kapcsolatos információk:</strong> Adatokat gyűjthetünk az eszköze hardveréről, teljesítményéről, állapotáról, stb., beleértve az alábbiakat: az eszköz neve, DID, firmware verziószáma, telepítés helyszíne (mint például nappali), időzóna, az eszköz megtekintéséhez szükséges biztonsági kód (ha van), az akkumulátor szintje, valamint a memóriakártya adatai (hibák, rendelkezésre álló szabad tárhely, felvételi mód).</li><li><strong>Az eszközbeállításokkal kapcsolatos információk:</strong> Adatokat gyűjthetünk az eszközbeállításokkal kapcsolatban, beleértve az alábbiakat: állapotjelző be/kikapcsolt állapota, adathasználat megakadályozásának be/kikapcsolt állapota, okos képmező be/kikapcsolt állapota, alvási üzemmód beállításai, képbeállítások, éjjellátó üzemmód beállításai, az otthonfelügyeleti segéd (Home Surveillance Assistant) beállításai (érzékenység, otthonfelügyelet időtartama, felvételek közötti intervallum, push beállítás), alvási üzemmód be/kikapcsolt állapota, stb.</li><li><strong>Hálózattal kapcsolatos adatok:</strong> Hálózattal kapcsolatos adatokat gyűjthetünk az eszközéről, amikor az egy hálózathoz csatlakozik, beleértve az alábbiakat: aktuális Wi-Fi csatlakozási mód (LAN vagy távoli), kiosztott IP cím, Wi-Fi jelerősség, RSSI, MAC cím, és az Ön által megadott <strong>Wi-Fi hálózat neve (SSID)</strong> és jelszava. Ezeket az információkat titkosítva, egy biztonságos távoli szerveren tároljuk, és csak az Ön által jóváhagyott célokra használjuk fel.</li><li><strong>Élő képekkel kapcsolatos információk:</strong> Adatokat gyűjthetünk az élő képekkel kapcsolatban, beleértve az alábbiakat: aktuális képidő, lejátszás sebessége, képminőség opciók, és hangerő. Ezen felül készíthet pillanatképet, vagy felveheti az élő képet, és lementheti azokat a telefonjára.</li><li><strong>A gyorsított idejű (time-lapse) fotózással kapcsolatos információk:</strong> Adatokat gyűjthetünk a gyorsított idejű (time-lapse) fotózással kapcsolatban, beleértve az alábbiakat: az ütemezett felvétel időpontja, időtartama és módja.</li><li><strong>Hangfelvétellel kapcsolatos információk:</strong> Adatokat gyűjthetünk a hangfelvétellel kapcsolatban, beleértve az alábbiakat: az Ön által felvett hangüzenet, a felvétel időpontja és időtartama.</li><li><strong>Videófelvétellel kapcsolatos információk:</strong> Ha engedélyezi az otthonfelügyeleti segédet (Home Surveillance Assistant), adatokat gyűjthetünk azokról a videófelvételekről, amelyek indítását a kamera érzékelési tartományában tartózkodó vagy ott elhaladó személy váltotta ki (azaz, <strong>otthonfelügyeleti segéd által készített videófelvétel</strong>). Azokról az eseményekről is gyűjtünk adatokat, amelyek kiváltották a videófelvétel készítését, beleértve a megfigyelési terület megváltozását, és azt, ha valaki elhalad a kamera előtt.</li><li><strong>Visszajelzés:</strong> Gyűjtjük az Ön által biztosított visszajelzéseket, kapcsolattartási adatokat, router modellszámot, és hibanaplót.</li></ul><h3><strong>HOGYAN HASZNÁLJUK FEL A SZEMÉLYES ADATOKAT?</strong></h3><p>A személyes adatok gyűjtésének célja termékeink és/vagy szolgáltatásaink elérhetővé tétele az Ön számára, valamint a hatályos jogszabályok szerinti különböző kötelezettségeinknek való megfelelés. Ön ezennel hozzájárul ahhoz, hogy személyes adatait az Adatvédelmi nyilatkozatban meghatározott célokból feldolgozzuk és megosszuk a velünk kapcsolatban álló cégekkel és (az alábbiakban meghatározott) harmadik fél szolgáltatóinkkal.</p><p>Személyes adatait az alábbi célokból kezelhetjük:</p><ul><li>Kapcsolattartás Önnel az eszközével, szervizszolgáltatásokkal, vagy egyéb általános kérdésekkel kapcsolatban (pl. frissítések, ügyfélszolgálat, a cég tevékenységével és akcióival kapcsolatos tájékoztatások, értesítések).</li><li>Termékeink és szolgáltatásaink használatára vonatkozó statisztikai adatok gyűjtése, elemzése és fejlesztése a termékeink és szolgáltatásaink továbbfejlesztése céljából.</li></ul><p>További részletek adatainak (köztük esetleg a személyes adatainak) a felhasználásáról:</p><ul><li><strong>Az eszköz párosítása, és adatszinkronizálás:</strong> Adatokat gyűjtünk a felhasználói fiókokról, eszközről és hálózatról az adatszinkronizáláshoz, illetve hogy az eszköz elfogadhassa a beépülő modul utasításait, valamint adatokat tölthessen fel a távoli szerverre (utóbbi csak bizonyos funkciókra / szolgáltatásokra vonatkozik).</li><li><strong>Az élő képek megtekintése:</strong> Időről időre megtekintheti a telefonján az élő képeket. E célból adatokat gyűjtünk az alábbi paraméterekről: aktuális képidő, lejátszási sebesség, képminőség opciók, és hangerő. Ezen felül készíthet pillanatképet, vagy felveheti az élő képet. Az élő kép / videófelvétel ilyenkor a telefonjára lesz lementve, és nem egy távoli szerverre feltöltve.</li><li><strong>Otthonfelügyeleti segéd:</strong> Engedélyezheti, vagy le is tilthatja az otthonfelügyeleti segéd funkciót. Ha engedélyezi, a videófelvétel készítése automatikusan elindul, ha a kamera észlelési tartományában megváltozik a kép. Beállíthatja az ajtótól mért azon távolságot (méterben), amelyen belül elindul a videófelvétel, továbbá az otthonfelügyeleti üzemmód kezdési és befejezési időpontját, és a felvételi intervallumot, amellyel elkerülheti, hogy ugyanaz az esemény többször is bezavarjon. A készített videófelvételeket megtekintheti online, a telefonján. Ennek érdekében adatokat gyűjtünk az érzékenységre vonatkozó beállításokról, az otthonfelügyeleti periódusokról, a felvételek közötti intervallumról, és a képváltozásról küldött push értesítés be/kikapcsolt állapotáról.</li><li><strong>Videófelvétel lejátszása:</strong> Különféle videókat tekinthet meg a beépülő modulban. Ennek érdekében összegyűjtjük és titkosítjuk az otthonfelügyeleti segéd által készített videófelvételeket, valamint a felvétel készítését kiváltó eseményeket, és biztonságos távoli szerverre mentjük ezeket a kódolt adatokat. A videófelvételeket a távoli szerveren tároljuk. Előre meghatározott időkeretek között letöltheti, megtekintheti, vagy törölheti ezeket a fájlokat. Ennek megvalósításához adatokat gyűjthetünk az Ön hálózatáról.</li><li><strong>Gyorsított idejű (time-lapse) fotózás:</strong> Az eszköz segítségével gyorsított idejű (time-lapse) videókat is készíthet. Ennek megvalósításához adatokat gyűjtünk az Ön által ütemezett felvételi időpontról, időtartamról és módról. Az Ön gyorsított idejű (time-lapse) videói csak helyi adathordozón kerülnek tárolásra.</li><li><strong>Személyre szabott hangriasztás:</strong> Ha engedélyezi ezt a funkciót, az eszköz lejátssza az előre kijelölt hangüzenetet, amikor az eszköz valami mozgást érzékel. Ennek megvalósításához adatokat gyűjtünk az Ön által felvett hangüzenettel, a felvétel időpontjával és időtartamával kapcsolatban.</li><li><strong>Kétirányú kommunikáció:</strong> A beépülő modulban megtekintheti az élő képpel kapcsolatos információkat, és a kétirányú kommunikáció funkció segítségével beszélhet a látogatóval. Magáról a párbeszédről nem gyűjtünk adatokat, kivéve, ha a kétirányú kommunikáció funkció használata előtt a „jelenlegi élő kép felvétele” opciót választja. <strong>Azonban semmilyen körülmények között nem próbáljuk megfejteni vagy értelmezni az Ön által folytatott párbeszédet.</strong></li><li><strong>A felhasználói visszajelzések gyűjtéséhez:</strong> Az Ön által küldött visszajelzés rendkívül értékes segítséget jelent a szolgáltatásaink fejlesztéséhez. Az Ön visszajelzése nyomon követése érdekében a Hualai felhasználhatja az Ön által megadott személyes adatokat, hogy kapcsolatba léphessen Önnel, és feljegyzéseket készíthessen.</li><li><strong>Értesítések küldése:</strong> Az eszköz a felvételt kiváltó eseményeknek megfelelően értesítéseket küld Önnek. Például, beállíthatja úgy az eszközét, hogy értesítést küldjön a telefonjára, amikor a monitorozott kép megváltozik. Ennek megvalósításához adatokat gyűjtünk az Ön push üzenetekre vonatkozó beállításairól. A Beállítások menüpontban letilthatja a push értesítéseket.</li></ul><h3><strong>KÖZVETLEN ÜZLETSZERZÉS</strong></h3><p>Felhasználhatjuk nevét, telefonszámát, e-mail-címét és Mi-fiókazonosítóját marketinganyagok küldésére a Hualai és üzleti partnereink termékeivel és szolgáltatásaival kapcsolatban (például hálózati szolgáltatások, mobilalkalmazások, illetve felhőalapú termékek és szolgáltatások). Közvetlen üzletszerzési célra csak akkor használhatjuk fel személyes adatait, ha Ön ehhez előzetesen kifejezett hozzájárulását adta a helyi adatvédelmi jogszabályoknak megfelelően, például beleegyezésének vagy tiltakozása hiányának egyértelmű jelzésével, vagy más módú kifejezett hozzájárulással. Adatainak közvetlen üzletszerzési célú felhasználását meg is tilthatja. Ha nem szeretne többé bizonyos típusú e-maileket kapni, akkor a minden egyes levél alján megtalálható leiratkozási hivatkozásra kattintva, vagy a privacy@hualaikeji.com címre küldött e-mail útján jelezheti ezt felénk. Személyes adatait nem adjuk át üzleti partnereinknek közvetlen üzletszerzés céljából történő felhasználásra.</p><h3><strong>COOKIE-K ÉS EGYÉB TECHNOLÓGIÁK</strong></h3><ul><li><strong>Milyen adatokat gyűjtünk, és hogyan használjuk fel ezeket:</strong> A Hualai és a harmadik fél szolgáltatóink felhasználnak olyan technológiákat, mint a sütik, címkék és szkriptek. Ezeket a technológiákat használják a trendek elemzésére, a honlapok adminisztrációjára, a felhasználók webhely körüli mozgásának nyomonkövetésére, valamint a felhasználói bázis egészére vonatkozó demográfiai információk gyűjtésére. Jelentéseket kaphatunk ezen technológiák egyéni és összesített felhasználásán alapulva.</li><li><strong>Bejelentkező fájlok:</strong> A legtöbb webhely esetében bizonyos információkat gyűjtünk és azokat naplófájlokban tároljuk. Ez az információ tartalmazhatja az internetprotokoll (IP) címeket, a böngésző típusát, az internetszolgáltatót (ISP), hivatkozva / a kilépő oldalakat, az operációs rendszert, a dátum / időbélyegzőt és / vagy a kattintási adatokat. Nem kapcsoljuk össze ezeket az automatikusan összegyűjtött adatokat az Önnek kapcsolatban gyűjtött más jellegű adatokkal.</li><li><strong>Hirdetések:</strong> Társulunk Harmadik Szolgáltatóinkkal, akár az ő reklámhirdetéseik megjelenítésére a saját honlapunkon, akár a sajátjaink kezelésére más honlapokon. A mi Harmadik Szolgáltatóink különféle technológiákat, például sütiket használhatnak, hogy információt gyűjtsenek az Ön aktivitásáról ezen és más honlapokon, hogy a személyes böngészési előzményein és érdeklődési körein alapuló, célzott hirdetéseket biztosíthassanak Önnek. Csak akkor biztosítjuk Önnek ezt a reklámszolgáltatást, ha előzetesen megkaptuk ehhez a kifejezett és egyértelmű hozzájárulását és megerősítését. Ha nem szeretné, hogy célzott reklámtevékenység céljára használják ezeket az adatokat, úgy kérjük, küldjön egy kérelmet, hogy töröljék a felhasználási hozzájárulását a privacy@hualaikeji.com e-mail címre.</li><li><strong>Mobilanalitika:</strong> Néhány mobilalkalmazásunkban mobil analitikai szoftvert használunk, hogy jobban megérthessük a Mobil Szoftverünk funkcionalitását az Ön telefonján. Ez a szoftver olyan információkat tárolhat, mint például az alkalmazás Ön általi használatának gyakorisága, az alkalmazáson belül előforduló események, az összesített felhasználás, a teljesítményadatok és az alkalmazáson belüli összeomlások. Az analitikai szoftveren tárolt információkat nem kapcsoljuk össze a mobilalkalmazásban Ön által megadott személyes adatokkal.</li><li><strong>Helyi tárolás – HTML5/Flash fájlok:</strong> Helyi adattárolási objektumokat (Local Storage Objects; LSOs), úgymint HTML5 vagy Flash formátumú fájlokat használunk bizonyos tartalmak és preferenciák tárolására. Harmadik Szolgáltatóink, akikkel társulunk, hogy bizonyos tulajdonságokat kínáljunk az oldalainkon, vagy, hogy az Ön böngészési előzményei alapján célzott hirdetéseket jelenítsünk meg, szintén HTML5 vagy Flash alapú sütiket használnak az adatgyűjtésre és -tárolásra. A különféle böngésző programok a saját kezelési eszközüket kínálhatják fel a HTML5 LSO-k eltávolításához.</li></ul><p> </p><h2><strong>KIVEL OSZTHATJUK MEG SZEMÉLYES ADATAIT?</strong></h2><p>Személyes adatait nem adjuk el harmadik feleknek.</p><p>Az Ön által igénybe venni kívánt termékek vagy szolgáltatások elérhetővé tétele céljából bizonyos esetekben (az alábbiakban leírtak szerint) harmadik felek rendelkezésére bocsáthatjuk személyes adatait.</p><p>Az alábbiakban ismertetett harmadik fél szolgáltatóinknak és társvállalatainknak adhatjuk át az Ön adatait. Biztosíthatjuk, hogy az ebben a szakaszban leírt összes helyzetben a Hualai csak az Ön hozzájárulásával összhangban adja át harmadik feleknek a személyes adatait. Az Ön beleegyezése után a Hualai további adatfeldolgozók segítségét veszi igénybe személyes adatainak kezeléséhez. Tudnia kell, hogy ha a Hualai megosztja az Ön személyes adatait egy harmadik fél szolgáltatóval a jelen szakaszban ismertetett valamely helyzetben, úgy a Hualai minden esetben szerződésben köti ki, hogy a harmadik félnek be kell tartania a hatályos helyi adatvédelmi jogszabályokat. A Hualai szerződési feltételekkel biztosítja, hogy harmadik fél szolgáltatói megfeleljenek az Ön országában rájuk vonatkozó adatvédelmi előírásoknak.</p><h3><strong>ADATOK MEGOSZTÁSA VÁLLALATCSOPORTUNKON BELÜL ÉS HARMADIK FÉL SZOLGÁLTATÓKKAL</strong></h3><p>Üzletvitelünk gördülékenységének, valamint termékeink és szolgáltatásaink teljes skálájának biztosítása érdekében időről időre átadhatjuk az Ön személyes adatait a Hualai társvállalatainak, illetve harmadik fél szolgáltatóinknak, például a levelezésünket kezelő szolgáltatóknak, csomagküldőknek, távközlési partnereinknek, adatközpontjaink és adattároló létesítményeink üzemeltetőinek, ügyfélszolgálatot ellátó partnereinknek, hirdetési és marketingpartnereinknek, valamint a Hualai képviselőinek. Harmadik fél szolgáltatóink a Hualai nevében, illetve a fenti célok teljesülése érdekében fogják kezelni az Ön személyes adatait. Ha szeretné megtiltani nekünk adatai ilyen jellegű megosztását, kérjük, írjon erről e-mailt a privacy@hualaikeji.com címre.</p><h3><strong>ADATOK MEGOSZTÁSA A XIAOMI VÁLLALATCSOPORT ÖKOSZISZTÉMA CSOPORTJÁBA TARTOZÓ CÉGEKKEL</strong></h3><p>A Hualai együttműködik az együttesen az Mi Ökoszisztéma csoportot alkotó vállalatok nagyszerű csoportjával. Az Mi Ökoszisztémába tartozó vállalatok önálló jogi személyek, a saját szakterületük szakértői, és a Xiaomi befektetésének keretében, illetve a Xiaomi inkubációja alatt végzik tevékenységeiket. A Hualai átadhatja az Ön személyes adatait a Xiaomi vállalatnak vagy az Mi Ökoszisztémába tartozó más vállalatoknak az Mi Ökoszisztéma termékeinek és szolgáltatásainak (a hardvereket és a szolgáltatásokat is beleértve) az Ön számára való elérhetővé tétele és továbbfejlesztése céljából. Ezeknek a termékeknek és szolgáltatásoknak egy része a <a id="_Hlk508118041"></a><strong>Xiaomi/Mijia/Mitu márkanév</strong> alatt, más részük saját márkánk alatt érhető el. A Hualai megfelelő műszaki és szervezési intézkedésekkel szavatolja a személyes adatok biztonságát azok megosztása során, ideértve többek között (de nem kizárólag) az Ön személyes adatainak titkosítását is. Ha a Hualai vállalategyesülés, felvásárlás, illetve teljes vagy részleges eszközértékesítés alanya lenne, értesítjük Önt e-mailben és/vagy egy jól látható közleményben webhelyünkön az esetleges tulajdonosváltásról, annak hatásairól személyes adatai kezelésére, valamint választási lehetőségeiről személyes adatainak kezelésével kapcsolatban.</p><h3><strong>AZ ÖN ADATAINAK MEGOSZTÁSA EGYÉB HELYZETEKBEN</strong></h3><p>Ha a hatályos törvények erre kötelezik, a Hualai átadhatja az Ön személyes adatait az Ön külön hozzájárulása nélkül is.</p><h3><strong>HOZZÁJÁRULÁST NEM IGÉNYLŐ ADATOK</strong></h3><p>Anonimizált adatokat és összesített statisztikákat megoszthatunk üzleti célból harmadik felekkel, azaz például webhelyünk hirdetőivel megoszthatjuk szolgáltatásaink általános használati trendjeit, többek között adott demográfiai csoportokba tartozó azon felhasználóink teljes számát, akik megvásároltak egy adott terméket vagy egyéb tranzakcióban vettek részt.</p><p>A félreértések elkerülése érdekében: a Hualai az Ön hozzájárulása nélkül gyűjtheti, használhatja és továbbadhatja az Ön személyes adatait, ha és amilyen mértékben a helyi adatvédelmi jogszabályok ezt kifejezetten megengedik. Adatai külön engedély nélküli kiadása szükséges lehet például saját jogaink védelme céljából, az Ön vagy más személyek biztonságának megóvása céljából, illetve a helyi hatóságok kérésére jogellenes tevékenységek utáni nyomozás elősegítésére.</p><h2><strong>BIZTONSÁGI ÓVINTÉZKEDÉSEK</strong></h2><h3><strong>A Hualai BIZTONSÁGI INTÉZKEDÉSEI</strong></h3><p>Elkötelezettek vagyunk az Ön személyes adatainak védelme mellett. A jogosulatlan hozzáférés, közzététel és hasonló kockázatok megelőzése érdekében ésszerű mértékű fizikai, elektronikus és szervezési intézkedésekkel védjük az Ön adatait, amelyek a Hualai termékeinek és szolgáltatásainak, valamint a Hualai webhelyének Ön általi használata révén kerülnek a birtokunkba. Személyes adatainak védelme érdekében minden észszerű erőfeszítést megteszünk.</p><p>Az Mi-fiókjába való belépéshez választhatja például a fokozott biztonságot jelentő kétlépéses hitelesítési eljárásunkat. Amikor adatokat küld vagy fogad Hualai készüléke és kiszolgálóink között, biztonsági alréteg („SSL”) titkosítással és más algoritmusokkal védjük azokat.</p><p>Minden személyes adatot ellenőrzött létesítményekben található, biztonságos kiszolgálóinkon tárolunk. Az adatokat fontosság és bizalmasság szerint osztályozzuk, és gondoskodunk arról, hogy személyes adatai a legszigorúbb biztonsági kategóriába tartozzanak. Gondoskodunk arról, hogy az adatokhoz a termékeink és szolgáltatásaink biztosítása céljából hozzáférő munkatársaink és harmadik fél szolgáltatóink szigorú szerződéses titoktartási kötelezettségek mellett tegyék mindezt, fegyelmi intézkedések és elbocsátás terhe mellett. A felhőben tárolt adatok elérését is speciális hozzáférés-felügyelettel szabályozzuk. Rendszeresen felülvizsgáljuk az adatok gyűjtésével, tárolásával és kezelésével kapcsolatos eljárásainkat (beleértve a fizikai biztonsági intézkedéseket is) a jogosulatlan adathozzáférés és használat megelőzése érdekében.</p><p>Személyes adatainak védelme érdekében minden észszerű lépést megteszünk. Ugyanakkor Önnek tisztában kell lennie azzal, hogy az internet használata nem teljesen biztonságos, így teljes mértékben nem tudjuk szavatolni személyes adatainak biztonságát és sértetlenségét az Öntől vagy Ön felé irányuló internetes adatküldések során.</p><h3><strong>MIT TEHET ÖN?</strong></h3><ul><li>Személyes adatainak védelméért Ön is sokat tehet, például azzal, ha gondoskodik jelszavának és fiókadatainak jogosulatlan személyek előli titoktartásáról. Amikor egy Mi-fiók felhasználójaként bejelentkezik a Hualai webhelyeire – főleg ha ezt másnak a számítógépéről vagy nyilvános használatú eszközről teszi –, a munkamenet végén mindig jelentkezzen ki.</li><li>A Hualai nem vállal felelősséget az olyan biztonsági problémákért, amelyek esetében azért férhetett hozzá harmadik fél az Ön személyes adataihoz, mert Ön nem tartotta biztonságban azokat. Mindezektől függetlenül Önnek haladéktalanul értesítenie kell bennünket, ha tudomást szerez róla, hogy fiókját valaki illetéktelenül használja, vagy ha bármilyen egyéb biztonsági incidensről értesül.</li><li>Együttműködése segít nekünk megvédeni személyes adatai biztonságát.</li></ul><h2><strong>ADATMEGŐRZÉSI SZABÁLYOK</strong></h2><p>A személyes adatokat addig őrizzük meg, ameddig ez szükséges az adatgyűjtés eredeti céljának teljesüléséhez, illetve ameddig a hatályos jogszabályok ezt előírják vagy megengedik. Megszűnik a személyes adatok megőrzése, vagy a személyes adatok egyes személyekkel való összekapcsolására szolgáló eszközök eltávolításra kerülnek, amint az indokoltan feltételezhető, hogy a személyes adatok megőrzése már nem szolgálja azt a célt, amelynek érdekében azokat gyűjtöttük. Ha közérdekű archiválás, tudományos és történelmi kutatás vagy statisztikák céljából szükséges a folytatólagos adatkezelés a hatályos jogszabályok értelmében, a Hualai ennél tovább is megőrizheti az adatokat, még ha az eredeti célok teljesüléséhez ez már nem is indokolt.</p><p>A készüléken tárolt minden személyes adat törlődik, ha visszaállítja a készülék gyári alapértelmezett beállításait. A gyári beállításokra való visszaállítás (hard-reset) funkció használatához nyomja le, és tartsa legalább 3 másodpercig lenyomva a reszet gombot, amíg nem hallja a hangértesítést, hogy a visszaállítás sikeresen megtörtént. Figyelem! A gyári beállításokra való visszaállítás nem vonható vissza, ezért előtte győződjön meg arról, hogy már nincs szüksége az adatokra.</p><h2><strong>ESZKÖZE EGYÉB FUNKCIÓINAK ELÉRÉSE</strong></h2><p>Az alkalmazásnak szüksége lehet hozzáférésre eszköze néhány egyéb funkciójához, például a Wi-Fi-hálózat állapotához. Ez az információ az alkalmazás működéséhez és Ön általi használatához szükséges. Ezeket az engedélyeket bármikor letilthatja eszköze megfelelő beállításaiban, vagy ha ír egy e-mailt a privacy@hualaikejii.com címre.</p><h2><strong>KÉZBEN TARTHATJA AZ ADATAIT!</strong></h2><h3><strong>BEÁLLÍTÁSI LEHETŐSÉGEK</strong></h3><p>A Hualai tisztában van azzal, hogy mindenki másképp gondolkodik az adatvédelemről. Ezért az alábbiakban bemutatunk pár lehetőséget, amelyet a Hualai kínál személyes adatai gyűjtésének, használatának, kezelésének és feldolgozásának korlátozására, valamint az adatvédelmi beállításai feletti rendelkezésre:</p><ul><li>Az eszköz hozzáadása/törlése;</li><li>Bejelentkezés vagy kijelentkezés az Mi-fiókjába/-ból;</li><li>Az otthonfelügyeleti segéd engedélyezéséhez vagy kikapcsolásához válassza a „Settings &gt; Home Surveillance Assistant setting” (Beállítások &gt; Otthonfelügyeleti segéd beállítása) menüpontot;</li><li>Bekapcsolhat vagy kikapcsolhat bizonyos olyan funkciókat és szolgáltatásokat, amelyek személyes vagy bizalmas adatokkal függenek össze.</li></ul><p>Ha Ön korábban hozzájárulását adta személyes adatainak általunk a fent ismertetett célokból történő kezeléséhez, ezt bármikor visszavonhatja, ha kérését elküldi nekünk levélben, vagy e-mailt ír a privacy@hualaikeji.com címre.</p><h3><strong>AZ ÖN JOGAI SZEMÉLYES ADATAINAK ELÉRÉSÉRE, FRISSÍTÉSÉRE, HELYESBÍTÉSÉRE ÉS TÖRLÉSÉNEK KÉRÉSÉRE</strong></h3><ul><li>Ön hozzáférést kérhet az általunk tárolt személyes adataihoz, valamint kérheti azok helyesbítését. Ha személyes adatainak módosítását kezdeményezi, előtte kérni fogjuk személyazonossága igazolását. Ha elegendő információt kaptunk személyes adatai elérésére vagy helyesbítésére irányuló kérésének teljesítéséhez, kérésére reagálni fogunk a hatályos adatvédelmi jogszabályok által előírt időn belül.</li><li>Kérésre díjmentesen másolatot küldünk Önnek összes általunk gyűjtött és kezelt személyes adatáról. Hasonló ismételt kérés esetén felszámíthatunk díjat a műveletért, a szükséges teendők észszerű költségének és a hatályos jogszabályoknak megfelelően.</li><li>Ha hozzáférést szeretne kérni általunk tárolt személyes adataihoz, vagy úgy véli, hogy ezek hiányosak vagy pontatlanok, kérjük, haladéktalanul írjon nekünk az alábbi e-mail címre: E-mail: privacy@hualaikeji.com.</li><li>Ha Ön az Általános adatvédelmi rendelet (GDPR) hatálya alá tartozó Európai Uniós állampolgár, úgy arra is jogosult, hogy kérje tőlünk a tárolt személyes adatainak törlését. Ha kérését a GDPR alapján indokoltnak ítéljük, megtesszük a szükséges észszerű (pl. technikai) intézkedéseket adatai törléséhez.</li><li>Ha Ön az Általános adatvédelmi rendelet (GDPR) hatálya alá tartozó Európai Uniós állampolgár, kérheti tőlünk az adatkezelés korlátozását tárolt személyes adataira vonatkozóan. Az adatkezelés korlátozására irányuló kérésének indokát mérlegelni fogjuk. Ha a GDPR értelmében indoklása megfelelő, csak a GDPR feltételeinek megfelelően kezeljük tovább az adatait, és az adatkezelés korlátozásának feloldásáról előzetesen tájékoztatni fogjuk.</li><li>Ha Ön az Általános adatvédelmi rendelet (GDPR) hatálya alá tartozó Európai Uniós állampolgár, joga van kérni, hogy ne terjedjen ki Önre az olyan, kizárólag automatizált adatkezelésen – ideértve a profilalkotást is – alapuló döntéshozatal hatálya, amely Önre nézve joghatással járna vagy Önt hasonlóképpen jelentős mértékben érintené.</li><li>Ha Ön az Általános adatvédelmi rendelet (GDPR) hatálya alá tartozó Európai Uniós állampolgár, kérheti tőlünk személyes adatait tagolt, széles körben használt formátumban, hogy ezeket az adatokat egy másik adatkezelőnek továbbíthassa.</li></ul><h3><strong>A HOZZÁJÁRULÁS VISSZAVONÁSA</strong></h3><p>Ön bármikor visszavonhatja a birtokunkban lévő vagy általunk kezelt személyes adatainak gyűjtéséhez, használatához és/vagy közléséhez adott hozzájárulását. Ezt megteheti, ha a „Withdraw authorization” (Felhatalmazás visszavonása) parancsra kattint a Beállítások „Legal information” (Jogi információk) almenüjében. Kérését észszerű időn belül feldolgozzuk a beérkezése után, és azt követően – a kérésének megfelelően – nem fogunk Önről további személyes adatokat gyűjteni, használni és/vagy közölni.</p><p>Kérjük, vegye figyelembe, hogy a hozzájárulás visszavonása bizonyos jogi következményekkel járhat. A személyes adatai kezeléséhez adott hozzájárulás visszavonásának mértékétől függően előfordulhat, hogy nem fogja tudni tovább használni az Mi otthonbiztonsági kamera 1080p (mágneses rögzítés) használatához kapcsolódó szoftvert és szolgáltatásokat.</p><h2><strong>SZEMÉLYES ADATAINAK TOVÁBBÍTÁSA AZ ÖN JOGHATÓSÁGÁN KÍVÜLRE</strong></h2><p>Amennyiben az Ön joghatóságán kívül eső helyre – akár a társvállalatainknak (amelyek a kommunikáció, a közösségi média, az informatika és a felhőalapú vállalkozások terén tevékenykednek), akár külső szolgáltatóknak – kell átadnunk az Ön személyes adatait, ezt az alkalmazandó jogszabályoknak megfelelően fogjuk megtenni. Megfelelő óvintézkedésekkel biztosítjuk különösen azt, hogy az adattovábbítás megfeleljen az Ön joghatósága helyi adatvédelmi törvényeinek. Önnek joga van tájékoztatást kérni a Hualai által a személyes adatai továbbítása során alkalmazott óvintézkedésekről.</p><p>A Hualai a személyes adatok kezeléséhez vagy biztonsági mentéséhez más földrészeken is használhat a Hualai által működtetett és felügyelt létesítményeket. A Hualai jelenleg Pekingben, az Egyesült Államokban, Szingapúrban, Oroszországban és Németországban üzemeltet adatközpontokat. Ha Ön egy Általános adatvédelmi rendelet (GDPR) hatálya alá tartozó Európai Uniós állampolgár és felhasználó, a személyes adatai a német szerveren lesznek tárolva. Más földrészeken az érintett joghatóság esetleg nem rendelkezik olyan szintű adatvédelmi törvényekkel, amelyek lényegében megegyeznének az Ön joghatóságának adatvédelmi törvényeivel. Személyes adatait továbbíthatjuk és tárolhatjuk más földrészeken található létesítményeinkben. Elkötelezettségünk személyes adatainak védelme mellett ugyanakkor ilyen esetekben is változatlan marad, összhangban a jelen Adatvédelmi nyilatkozat tartalmával.</p><h3><strong>VEGYES RENDELKEZÉSEK</strong></h3><h3><strong>KISKORÚAK</strong></h3><p>Termékeink és szolgáltatásaink kiskorúak általi használatának nyomon követését az érintett szülők felelősségének tekintjük. Ugyanakkor azt az irányelvet követjük, hogy nem kérünk be személyes adatokat kiskorúaktól, és nem ajánljuk fel nekik promóciós anyagok küldését.</p><p>A Hualai nem törekszik arra, hogy kiskorúak bármilyen személyes adatát megszerezze. Ha egy szülő vagy gondviselő úgy véli, hogy egy kiskorú személyes adatokat adott meg a Hualainak a szülő vagy gondviselő előzetes beleegyezése nélkül, kérjük, vegye fel velünk a kapcsolatot, hogy törölni tudjuk a kiskorú személyes adatait, és megszüntethessük a kiskorú engedély nélküli hozzáférését a Hualai szolgáltatásaihoz.</p><h3><strong>ÜTKÖZŐ RENDELKEZÉSEK</strong></h3><p>Ha Ön a vonatkozó felhasználói szerződéseinket is elfogadta, a szóban forgó felhasználói szerződések és a jelen Adatvédelmi nyilatkozat közötti bármilyen ellentmondás esetén a felhasználói szerződések rendelkezései az irányadóak.</p><h3><strong>AZ ADATVÉDELMI NYILATKOZAT FRISSÍTÉSEI</strong></h3><p>Adatvédelmi nyilatkozatunkat rendszeresen ellenőrizzük, és bármikor frissíthetjük adatkezelési gyakorlatunk esetleges változásainak megfelelően. Ha Adatvédelmi nyilatkozatunkban jelentősebb változtatásokat eszközölnénk, erről tájékoztatjuk Önt e-mailben (a fiókjához beállított e-mail-címén), vagy közzétesszük a módosításokat a Hualai valamennyi webhelyén vagy a szoftveren keresztül, hogy Ön továbbra is naprakész tájékoztatást kapjon az általunk gyűjtött adatokról és azok felhasználásáról. Az Adatvédelmi Szabályzat módosításai a módosított nyilatkozatban szereplő dátumtól vagy a webhelyen való közzététel dátumától hatályosak. Javasoljuk, hogy rendszeresen ellenőrizze ezt az oldalt, hogy mindig a legfrissebb információkkal rendelkezzen adatvédelmi gyakorlatunkról. A webhelyeinken, mobiltelefonon és/vagy más eszközön keresztül elérhető termékeink, illetve szolgáltatásaink használatának folytatásával Ön elfogadja a frissített Adatvédelmi Szabályzatot. Ha további személyes adatokat szeretnénk gyűjteni Önről, illetve ha személyes adatait újabb célokra szeretnénk használni vagy továbbítani, ehhez új hozzájárulást kérünk Öntől.</p><h2><strong>EL KELL MÉG FOGADNOM HARMADIK FELEK HASZNÁLATI FELTÉTELEIT IS?</strong></h2><p>Adatvédelmi nyilatkozatunk nem terjed ki a harmadik felek által kínált termékekre és szolgáltatásokra. A Hualai termékeiben és szolgáltatásaiban jelen lehetnek harmadik felek termékei és szolgáltatásai, illetve harmadik felek webhelyeire mutató hivatkozások. Az ilyen termékek vagy szolgáltatások használata során az érintett harmadik felek is gyűjthetik az Ön személyes adatait. Határozottan javasoljuk, hogy olvassa el a szóban forgó harmadik felek adatvédelmi szabályzatait is csakúgy, mint most a miénket. A harmadik felek által Önről gyűjtött adatok általuk történő felhasználására nincs befolyásunk, ezért semmilyen felelősséget sem tudunk vállalni ezzel kapcsolatban. Adatvédelmi Szabályzatunk nem terjed ki a szolgáltatásainkból hivatkozások útján elérhető más webhelyekre.</p><h2><strong>A MI MEGKÖZELÍTÉSÜNK AZ ÖN SZEMÉLYES ADATAINAK GDPR SZERINTI KEZELÉSÉRE</strong></h2><p>Ha Ön az Általános adatvédelmi rendelet (GDPR) hatálya alá tartozó európai uniós állampolgár, a Hualai megfelelő módszerességgel kezeli az Ön személyes adatait, amelynek része munkatársaink elkötelezettsége, valamint irányítási folyamataink és információkezelési rendszereink megfelelőségének kockázatkezelési intézkedések alkalmazásával való biztosítása is. Az Általános adatvédelmi rendelet (GDPR) értelmében például (1) a Hualai kinevezett egy az adatvédelemért felelős adatvédelmi tisztviselőt (DPO). A DPO elérhetősége: dpo@hualaikeji.com; (2) a Hualai kijelölt egy képviselőt Európában, elérhetősége: representative.hualai@herrero.es; továbbá (3) bevezette a megfelelő eljárásokat, például az adatvédelmi hatásvizsgálatot (DPIA).</p><h2><strong>KAPCSOLAT</strong></h2><p>Ha bármilyen észrevétele vagy kérdése lenne a jelen Adatvédelmi nyilatkozattal vagy a személyes adatok Hualai általi gyűjtésével, használatával vagy továbbításával kapcsolatban, kérjük, vegye fel velünk a kapcsolatot az alábbi elérhetőségeinket használva, és üzenetét lássa el a „Privacy Policy” tárggyal:</p><p>Tianjin Hualai Technology Co., Ltd.<br />Postacím: No.10 Jinping Road, Ya'an Street, Nankai District, Tianjin - 300190, Kína<br />E-mail: <a href="mailto:privacy@hualaikeji.com">privacy@hualaikeji.com</a></p><p>Köszönjük, hogy időt szánt Adatvédelmi nyilatkozatunk elolvasására és megértésére!</p>
</div>
</body>
</html>