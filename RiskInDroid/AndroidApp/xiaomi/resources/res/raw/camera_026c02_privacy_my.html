<!DOCTYPE html><html><head><meta charset='UTF-8'></head><body>
<div id='MY'><h1><strong>ကိုယ်ရေးလုံခြုံမှု မူဝါဒ</strong></h1><p>အပ်ဒိတ်။</p><p>ကျွန်ုပ်တို့၏ ကိုယ်ရေးလုံခြုံမှုမူဝါဒအား <strong>ဧပြီလ ၃၀ ရက်၊ ၂၀၂၁ တွင်</strong> အပ်ပ်ဒိတ်ပြုလုပ်ခဲ့ပါသည်။ ဤကိုယ်ရေးလုံခြုံမှု မူဝါဒကို ကျွန်ုပ်တို့ အစအဆုံး ပြန်လည်မွမ်းမံ ပြင်ဆင်ထားပါသဖြင့် ဤအချိန်မှစတင်ကာ ဤကိုယ်ရေးလုံခြုံမှု မူဝါဒသည် Shanghai Imilab Technology Co., Ltd. က ဖော်ဆောင်ပေးအပ်လျက်ရှိသည့် Mi 360° ကင်မရာ (1080p) နှင့် ဝန်ဆောင်မှုများအတွက် သင့်ကိုယ်ရေးအချက်အလက်များကို ကျွန်ုပ်တို့မည်သို့ စီမံခန့်ခွဲသည်ဆိုသည့် အချက်အလက်အသေးစိတ်ကို ဖော်ပြပေးနိုင်ပါသည်။</p><p>ကျွန်ုပ်တို့၏ ကိုယ်ရေးလုံခြုံမှုဆိုင်ရာ အလေ့အထများကို အချိန်ပေးလေ့လာ၍ မေးမြန်းလိုသည်များရှိပါက ကျွန်ုပ်တို့ကို အသိပေးပါ။</p><h2><strong>သင့်အတွက် ကျွန်ုပ်တို့၏ ကတိကဝတ်</strong></h2><p>ဤကိုယ်ရေးလုံခြုံမှုမူဝါဒသည် Mi 360° ကင်မရာ (1080p) နှင့် ဝန်ဆောင်မှုများကို သင်အသုံးပြုသောအခါတွင် ကျွန်ုပ်တို့ထံ သင်ပေးအပ်လိုက်သည့် အချက်အလက်တိုင်းအား Shanghai Imilab Technology Co., Ltd. ("Imilab", "ကျွန်ုပ်တို့"၊ "ကျွန်ုပ်တို့၏" သို့မဟုတ် "ကျွန်ုပ်တို့ကို") က မည်သို့ စုဆောင်း၊ အသုံးပြု၊ ဖော်ပြ၊ စီမံ၊ ကာကွယ်နိုင်ပုံကို ရှင်းလင်းဖော်ပြထားပါသည်။ IMILAB ကင်မရာထုတ်ကုန်များနှင့် ဝန်ဆောင်မှုများကို အသုံးပြုချိန်တွင် သင့်ကို ဖော်ထုတ်ခွဲခြားနိုင်စေမည့် အချက်အလက်အချို့ကို သင်ထုတ်ပေးရန် တောင်းဆိုခဲ့ပါက ယင်းတို့အား အသုံးပြုသူမျးအတွက် ဤကိုယ်ရေးလုံခြုံမှု မူဝါဒနှင့်အညီ သို့မဟုတ် ကျွန်ုပ်တို့၏ အသုံးပြုသူဆိုင်ရာ စည်းမျဉ်းစည်းကမ်းများနှင့်အညီ သို့မဟုတ် ထိုနှစ်မျိုးစလုံးနှင့်အညီသာ သုံးစွဲသွားပါမည်။</p><p>ကိုယ်ရေးလုံခြုံမှု မူဝါဒကို သင့်အတွက် ဦးစားပေး ပုံစံပြုလုပ်ထား၍ ကျွန်ုပ်တို့၏ ကိုယ်ရေးကိုယ်တာအချက်အလက်များကို ကောက်ယူခြင်းနှင့် အသုံးပြုခြင်း အလေ့အထများအပြင် Imilab ထံ ပေးအပ်ထားသော မည်သည့်ကိုယ်ရေးကိုယ်တာ အချက်အလက်ကိုမဆို သင်အပြည့်အဝ ထိန်းချုပ်နိုင်ကြောင်း အဆုံးစွန်ထိ ယုံကြည်မှုအပြည့်ထားနိုင်ခြင်းတို့ကို သင်အလုံးစုံ နားလည်သဘောပေါက်ရန် အရေးကြီးပါသည်။</p><p>ဤကိုယ်ရေးလုံခြုံမှု မူဝါဒတွင် "ကိုယ်ရေးကိုယ်တာအချက်အလက်များ" ဆိုသည်မှာ ထိုအချက်အလက်တစ်ခုတည်းဖြင့် သို့မဟုတ် လူတစ်ဦးတစ်ယောက်အကြောင်း Imilab က ဝင်ရောက်ကြည့်ရှုနိုင်သည့် အခြားအချက်အလက်များနှင့် ပေါင်းစည်း၍ လူတစ်ဦးကို အတည်ပြုနိုင်သည့် အချက်အလက်များကို ဆိုလိုသည်။ ထိုသို့သော သတင်းအချက်အလက်များတွင် ကျွန်ုပ်တို့ထံ သင်ပေးအပ်ထားသော သို့မဟုတ် အွန်လိုင်းတင်ထားသော သတင်းအချက်အလက်များ၊ စက်ပစ္စည်းမှတစ်ဆင့် ရရှိသည့် အချက်အလက်များကဲ့သို့သော သတင်းအချက်အလက်များ ပါဝင်ဖွယ်ရှိပြီး အခြားသတင်းအချက်အလက်များလည်း ပါဝင်ဖွယ်ရှိပါသည်။</p><p>Mi 360° ကင်မရာ (1080p) နှင့် ဝန်ဆောင်မှုများကို အသုံးပြုခြင်းဖြင့် ကာလအလိုက် ပြုလုပ်ထားသော အပြောင်းအလဲများအပါအဝင် ဤကိုယ်ရေးလုံခြုံမှု မူဝါဒတွင် ဖော်ပြထားသော ပြဋ္ဌာန်းချက်များကို သင် ဖတ်ရှုပြီး၍ အသိအမှတ်ပြုကာ လက်ခံသည်ဟု မှတ်ယူခြင်းဖြစ်သည်။ နယ်မြေခံ အချက်အလက်ကာကွယ်ရေး ဥပဒေအပါအဝင် အကျုံးဝင်သော ဥပဒေများနှင့် ညီညွတ်စေရန် အလို့ငှာ ကိုယ်ရေးအချက်အလက်ဆိုင်ရာ အထူးအမျိုးအစားများ၏ စီမံဆောင်ရွက်မှုတစ်ခုခု (ဥပမာအားဖြင့် - အလိုအလျောက် တစ်ဦးချင်းအလိုက် ဆုံးဖြတ်ချက်ချမှတ်ခြင်း) အတွက် ရှင်းလင်းသော သဘောတူခွင့်ပြုချက်ကို တိတိပပ ကြိုးပမ်းရယူသွားပါမည်။ သင့်ကိုယ်ရေးကိုယ်တာ အချက်အလက်များ၏ ကိုယ်ရေးလုံခြုံမှု၊ လျှို့ဝှက်မှုနှင့် လုံခြုံမှုတို့ကို နယ်မြေခံ အချက်အလက်ကာကွယ်ရေး ပြဋ္ဌာန်းချက်များအပါအဝင် သက်ဆိုင်ရာ ဥပဒေများနှင့်အညီ ကာကွယ်ပေးရန် ကျွန်ုပ်တို့ ကတိကဝတ်ပြုပါသည်။ ဤတာဝန်များကို ကျွန်ုပ်တို့၏ ဝန်ထမ်းများနှင့် အေးဂျင့်များအားလုံးက ထိန်းသိမ်းကြသည်မှာ သေချာစေရန် ကျွန်ုပ်တို့ ညီတူညီမျှ ကတိကဝတ်ပြုပါသည်။</p><p>နောက်ဆုံးတွင် ကျွန်ုပ်တို့ လိုလားသည်မှာ ကျွန်ုပ်တို့ အသုံးပြုသူများအတွက် အကောင်းဆုံးရစေရန် ဖြစ်သည်။ ဤကိုယ်ရေးလုံခြုံမှု မူဝါဒတွင် အကျဉ်းဖော်ပြထားသည့် အချက်အလက်များအား ကျွန်ုပ်တို့ ကိုင်တွယ်ဆောင်ရွက်ပုံ အလေ့အထနှင့်ပတ်သက်၍ မေးမြန်းလိုသည်များရှိပါက ယင်းတို့ကို ဖြေကြားပေးရန် <a href="mailto:privacy@imilab.com">privacy@imilab.com</a> မှတစ်ဆင့် ကျွန်ုပ်တို့၏ အချက်အလက်ကာကွယ်ရေးအရာရှိထံ ဆက်သွယ်ပေးပါ။ ယင်းတို့ကို ကောင်းမွန်စွာ ကျွန်ုပ်တို့ ဖြေကြားပေးပါမည်။</p><h2><strong>မည်သည့်အချက်အလက်များကို ကျွန်ုပ်တို့ ကောက်ခံ၍ မည်ကဲ့သို့ အသုံးပြုပါသလဲ။</strong></h2><h3><strong>ကောက်ခံသော အချက်အလက် အမျိုးအစားများ</strong></h3><p>ကျွန်ုပ်တို့၏ ဝန်ဆောင်မှုများကို သင့်ထံ ပေးအပ်နိုင်ရန်အတွက် ယင်းဝန်ဆောင်မှုများ သင့်ထံ ပေးအပ်နိုင်ရန် လိုအပ်သော ကိုယ်ရေးကိုယ်တာ အချက်အလက်များကို ထည့်သွင်းပေးရန် သင့်ထံ တောင်းခံပါမည်။ သင်၏ ကိုယ်ရေးကိုယ်တာ အချက်အလက်ကို ထည့်သွင်းပေးခြင်း မရှိပါက ကျွန်ုပ်တို့၏ ထုတ်ကုန်များ သို့မဟုတ် ဝန်ဆောင်မှုများကို သင့်ထံ ပေးအပ်နိုင်မည်မဟုတ်ပါ။</p><p>ကျွန်ုပ်တို့အနေဖြင့် ယင်း၏ တိတိပပ ရှင်းရှင်းလင်းလင်း ဖော်ပြထားသည့် တရားဝင်ရည်ရွယ်ချက်အတွက် လိုအပ်သော သတင်းအချက်အလက်များကိုသာ စုဆောင်းသွားပါမည်။ ဤရည်ရွယ်ချက်များဖြင့် ကိုက်ညီခြင်းမရှိသော ဆောင်ရွက်မှုတစ်ခုခုကို တိုးချဲ့ဆောင်ရွက်သွားမည် မဟုတ်ပါ။ အောက်ပါ အချက်အလက်အမျိုးအစားများကို ကျွန်ုပ်တို့ ကောက်ခံနိုင်ပါသည် (ကိုယ်ရေးကိုယ်တာအချက်အလက် ဖြစ်ချင်မှ ဖြစ်ပါလိမ့်မည်) -</p><ul><li><a id="OLE_LINK3"></a><strong>အကောင့်သတင်းအချက်အလက် -</strong> သင်၏ အကောင့် အမည်၊ Mi အိုင်ဒီ၊ ပရိုဖိုင်းပုံ၊ အမည်ပြောင်နှင့် အီးမေးလ်တို့ အပါအဝင် သင်၏ Mi အကောင့်နှင့် ပတ်သက်သော အချက်အလက်များနှင့် ထိုစက်ပစ္စည်းတွင် ပေးထားသော Mi အကောင့်များ၏ အရှေ့ဖော်ပြပါ အချက်အလက်များကို ရယူပါလိမ့်မည်။</li><li><strong>စက်ပစ္စည်းနှင့် ဆက်စပ်သည့် သတင်းအချက်အလက် -</strong> စက်ပစ္စည်းအမည်၊ စက်ပစ္စည်းအိုင်ဒီ ("DID")၊ ဖန်းဝဲလ်ဗားရှင်း၊ တပ်ဆင်နေရာ (ဥပမာ - ဧည့်ခန်း)၊ အချိန်ဇုန်၊ စက်ပစ္စည်းကြည့်ရန် လုံခြုံရေးကုတ် (ရှိပါက)၊ စခရင် အချက်အလက် (ဥပမာ - ကြည်လင်ပြတ်သားမှု၊ စကေးအချိုး) အပြင် သိုလှောင်ကတ်အချက်အလက် (သိုလှောင်အနေအထား၊ ဖွင့်/ပိတ် အခြေအနေ၊ ကျန်ရှိသိုလှောင်နေရာနှင့် မှတ်တမ်းတင်မုဒ်) အပါအဝင် စက်ပစ္စည်း၏ အမာထည်၊ စွမ်းဆောင်ရည်၊ အခြေအနေ အစရှိသည့် အချက်အလက်များကို ရယူပါသည်။</li><li><strong>စက်ပစ္စည်းဆက်တင်အကြောင်း သတင်းအချက်အလက် -</strong> အခြေအနေ ညွှန်ပြ အလင်း ဖွင့်/ပိတ်၊ ဆဲလ်ဖုန်းအချက်အလက်အသုံးပြုမှုကာကွယ်ခြင်း ဖွင့်/ပိတ်၊ အိပ်စက်မုဒ်ဆက်တင်များ၊ ပုံဆက်တင်များ၊ ညမြင်ကွင်းဆက်တင်များ၊ ရွေ့လျားလိုက် ဖွင့်/ပိတ်၊ အိမ်တွင်း စောင့်ကြည့် အထောက်အကူ ဆက်တင်များ (အာရုံခံနိုင်စွမ်း၊ အိမ်တွင်း စောင့်ကြည့် ကာလ၊ ပြောင်းလဲ ကြားကာလ၊ ရွေ့လျားလိုက် လုပ်ဆောင်ချက် ဖွင့်/ပိတ်၊ အတင်းတွန်း အသိပေးချက် ဖွင့်/ပိတ်၊ အတင်းတွန်း အသိပေးချက် အမျိုးအစား)၊ ပေါလောပေါ် ဝင်းဒိုး ဖွင့်ခြင်း၊ ထောက်တံ ချိန်ညှိခြင်း၊ AI လုပ်ဆောင်ချက် ဆက်တင်များ (ကလေးငိုသံ သိရှိခြင်း) တို့ အပါအဝင် စက်ပစ္စည်းဆက်တင်များနှင့် ပတ်သက်သည့် အချက်အလက်များကို ရယူနိုင်ပါသည်။</li><li><strong>ကွန်ရက်သတင်းအချက်အလက် -</strong> လက်ရှိ Wi-Fi ဆက်သွယ်ရေးမုဒ် (LAN သို့မဟုတ် အဝေးရောက်), သတ်မှတ် IP လိပ်စာ၊ Wi-Fi ဖမ်းမိနိုင်စွမ်း၊ RSSI ၊ MAC လိပ်စာနှင့် <strong>Wi-Fi ကွန်ရက်အမည် (SSID) နှင့်</strong> ဝှက်စာအပါအဝင် ကွန်ရက်ကို သင့်စက်ပစ္စည်းဖြင့် ချိတ်ဆက်သောအခါတွင် ကျွန်ုပ်တို့်သည် ကွန်ရက်ဆိုင်ရာ အချက်အလက်များကို ရယူနိုင်သည်။ အချို့သော အချက်အလက်များသည် ပိတ်ထားနိုင်လိမ့်မည်ဖြစ်ပြီး လုံခြုံသော ဆာဗာတစ်ခုတွင် သိမ်းဆည်းထားကာ သင် ခွင့်ပြုသော ကိစ္စရပ်များအတွက်သာ အသုံးပြုပါလိမ့်မည်။</li><li><strong>တစ်ပြိုင်နက် ပေါ်သော ပုံအချက်အလက် - </strong>လက်ရှိ ပုံ ရိုက်သော အချိန်၊ ဖွင့်ထားသော အင်တာနက်၏ မြန်နှုန်း၊ ကြည်လင်ပြတ်သားခြင်းဆိုင်ရာ ရွေးချယ်မှု၊ စကေးကိုက်ခြင်းနှင့် အသံတို့အပါအဝင် တစ်ပြိုင်နက် ပေါ်သော ပုံနှင့် သက်ဆိုင်သည့် အချက်အလက်များကို ရယူနိုင်ပါသည်။ ထို့အပြင် သင်သည် ဗီဒီယို ရိုက်သည်သော်လည်းကောင်း တစ်ပြိုင်နက် ပေါ်သော ပုံ၏ စခရင်ဖမ်းယူခြင်းကို ရယူသည်သော်လည်းကောင်း နှစ်မျိုးစလုံးသော်လည်းကောင်း လုပ်နိုင်ပါသည်။</li><li><strong>အသံဖမ်းခြင်းအချက်အလက် -</strong> ကျွန်ုပ်တို့သည် သင်၏ ဖမ်းထားသော အသံမက်ဆေ့ အသံဖမ်းသည့် အချိန်နှင့် ကြာချိန် အပါအဝင် အသံဖမ်းခြင်း လုပ်ဆောင်ချက်များကို ဖြစ်လာစေသည့် အချက်အလက်များကို ရယူနိုင်ပါသည်။</li><li><strong>ဗီဒီယိုရိုက်ခြင်းအချက်အလက် -</strong> အိမ်တွင်း စောင့်ကြည့် အကူအညီကို ဖွင့်ထားပါက တစ်စုံတစ်ယောက်သည် စောင့်ကြည့်ဧရိယာထဲရောက်လာသည့်အခါ၊ ကလေးငိုသံကို ဖမ်းမိသည့်အခါ၊ အခြား အသိဉာဏ်တုမြင်ကွင်းများကို တွေ့မိသည့်အခါ၊ ဖော်ပြပါအားလုံး ဖြစ်သည့်အခါတွင် ဗီဒီယိုမှတ်တမ်းတင် လုပ်ဆောင်ချက်ကို စတင်ပါလိမ့်မည်။ ထို့ကြောင့် ကျွန်ုပ်တို့သည် ရိုက်ကူးနေ့ရက်နှင့် ကြာချိန်၊ စတင်ရိုက်ကူးသည့် ဖြစ်ရပ်၊ ဖွင့်သော အရှိန်နှင့် အသံဆက်တင် အပါအဝင် ထိုကဲ့သို့ ရိုက်ကူးခြင်း လုပ်ဆောင်ချက်ဆိုင်ရာ အချက်အလက်များကို ရယူထားနိုင်ပါသည်။ သင်သည် သိုလှောင်ကတ်များကို အသုံးပြုပါက သင်ထားသော ရိုက်ကူးမုဒ်အတိုင်း ဗီဒီယိုကို သိုလှောင်ကတ်ပေါ်တွင် ထားရန်လည်း ရွေးချယ်နိုင်ပါသည်။ ဧရိယာအပြောင်းအလဲ၊ တစ်စုံတစ်ယောက်ဖြတ်သန်းခြင်း၊ ကလေးငိုကြွေးသံနှင့် စမတ်ဖြစ်နိုင်ခြေတစ်ခုတွင် စတင်ခြင်းအပါအဝင် ဗီဒီယိုရိုက်ကူးခြင်းကို စတင်သော ဖြစ်ရပ်များနှင့် ပတ်သက်သော အချက်အလက်များကိုလည်း မှတ်တမ်းတင်ပါလိမ့်မည်။</li><li><strong>စက်ပစ္စည်းနှင့် ဆက်စပ်သည့် ဝေဖန်တုံ့ပြန်ချက် -</strong> ကျွန်ုပ်တို့သည် သင် ပေးသော ဝေဖန်မှု ဖော်ပြချက်၊ ဆက်သွယ်ရန် အချက်အလက်နှင့် မှားယွင်းမှုမှတ်တမ်းအပါအဝင် ဝေဖန်တုံ့ပြန်ချက်ဆိုင်ရာ အချက်အလက်များကို ရယူပါလိမ့်မည်။</li></ul><h3><strong>ကိုယ်ရေးကိုယ်တာ အချက်အလက်များအား အသုံးပြုပုံနည်းလမ်း</strong></h3><p>ဝန်ဆောင်မှုများ နှင့်/သို့မဟုတ် ထုတ်ကုန်များအား သင့်ထံပေးအပ်နိုင်ရန် ကိုယ်ရေးကိုယ်တာ အချက်အလက်များကို ကောက်ခံခြင်းဖြစ်၍ သက်ဆိုင်ရာဥပဒေများအောက်တွင် ဥပဒေအတိုင်း ဆောင်ရွက်ပါသည်။ ဤကိုယ်ရေးလုံခြုံမှု မူဝါဒတွင် ဖော်ပြထားသော ရည်ရွယ်ချက်များအတွက် ကျွန်ုပ်တို့၏ လုပ်ငန်းမိတ်ဖက် ကုမ္ပဏီများ (ဆက်သွယ်ရေး၊ လူမှုကွန်ရက်၊ နည်းပညာနှင့် ကလောက်လုပ်ငန်းနယ်ပယ်များတွင်ရှိကြသည်)၊ ပြင်ပအဖွဲ့အစည်း ဝန်ဆောင်မှု ထောက်ပံ့ပေးသူများ (အောက်တွင် ဖွင့်ဆိုထားသည်) တို့ထံ ကိုယ်ရေးကိုယ်တာအချက်အလက်များကို ကျွန်ုပ်တို့ ဆောင်ရွက်ပေးနိုင်ရန်နှင့် ထုတ်ဖော်ပေးနိုင်ရန် ဤနေရာတွင် သင့်အနေဖြင့် ခွင့်ပြုချက်ပေးခြင်းဖြစ်သည်။</p><p>အောက်ပါရည်ရွယ်ချက်များအတွက် သင်၏ ကိုယ်ရေးကိုယ်တာ အချက်အလက်ကို ကျွန်ုပ်တို့ အသုံးပြုနိုင်ပါသည် -</p><ul><li><a id="OLE_LINK2"></a><a id="OLE_LINK1"></a>ရောင်းချပြီးနောက် ဝန်ဆောင်မှုနှင့် ဖောက်သည်ပံ့ပိုးမှုနှင့် သင့်စက်ပစ္စည်းအပေါ် ဝန်ဆောင်မှုအတွက် သို့မဟုတ် ကျွန်ုပ်တို့၏ ဝဘ်ဆိုက်မှတဆင့် ကျွန်ုပ်တို့၏ ထုတ်ကုန်များ နှင့်/သို့မဟုတ် ဝန်ဆောင်မှုများကို သင့်ထံ ပေးအပ်ခြင်း၊ ဆောင်ရွက်ပေးခြင်း၊ ထိန်းသိမ်းပေးခြင်း၊ ပိုမိုကောင်းမွန်အောင် ပြုလုပ်ပေးခြင်းနှင့် ထုတ်လုပ်ပေးခြင်း။</li><li>သင့်ကိရိယာ၊ ဝန်ဆောင်မှုများ သို့မဟုတ် အခြားမည်သည့် အဖြစ်များသော ကိစ္စရပ်များ (အပ်ဒိတ်များ၊ ဖောက်သည်ပံ့ပိုးမှု၊ ကျွန်ုပ်တို့၏ လုပ်ဆောင်မှုများနှင့် ပတ်သက်သော သတင်းအချက်အလက်နှင့့် အသိပေးချက်များ စသည်) နှင့် ပတ်သက်၍ သင့်အားဆက်သွယ်ခြင်း။</li><li>ကျွန်ုပ်တို့၏ ထုတ်ကုန်များနှင့် ၀န်ဆောင်မှုများကို ပိုမိုကောင်းမွန်စေရန် အသုံးပြုသည့် ကျွန်ုပ်တို့၏ ထုတ်ကုန်များနှင့် ဝန်ဆောင်မှုများအား အသုံးပြုခြင်းနှင့် ပတ်သက်သည့် ကိန်းဂဏန်းဆိုင်ရာ သတင်းအချက်အလက်များအား စိစစ်မှုနှင့် ဖွံ့ဖြိုးစေမှု။</li><li>ကျွန်ုပ်တို့၏ လုပ်ငန်းလည်ပတ်မှုအတွက် သို့မဟုတ် ဥပဒေကြောင်းအရ သင့်အကြောင်း အချက်အလက်များကို သိမ်းဆည်းခြင်းနှင့် ထိန်းသိမ်းခြင်း။</li><li>သင့်ကိရိယာအား အဆက်မပြတ်နှင့် ပုံမှန်အတိုင်း လုပ်ဆောင်စေရန် ထိန်းကြောင်းပေးခြင်းနှင့် ယင်း၏ လုပ်ဆောင်မှုများအား သင့်ထိန်းချုပ်ချိန်ညှိရာတွင် အကူအညီဖြစ်စေရန်အတွက် လုပ်ဆောင်မှုဆိုင်ရာ အခြေအနေအား ကျွန်ုပ်တို့အနေဖြင့် ဖော်ပြနိုင်စေခြင်း။</li></ul><p>သင့်အချက်အလက် (ကိုယ်ရေးကိုယ်တာ အချက်အလက်များ ပါဝင်နိုင်သည်) များအား အသုံးပြုပုံအကြောင်း အသေးစိတ်မှာ အောက်ပါအတိုင်းဖြစ်ပါသည်</p><ul><li><strong>စက်ပစ္စည်းများဖြင့် ချိတ်ဆက်ခြင်းနှင့် အချက်အလက်များကို ပေါင်းစည်းခြင်း -</strong> ကျွန်ုပ်တို့သည် အကောင့်၊ စက်ပစ္စည်းနှင့် ကွန်ရက်ပေါင်းစည်းအချက်အလက်များနှင့် ပတ်သက်ပြီး အချက်အလက်များကို ရယူပါလိမ့်မည်။ ပလပ်အင် လမ်းညွှန်ချက်လက်ခံရန် စက်ပစ္စည်းတွင် ဖွင့်ထားပေးသည်။ (တိကျသော လုပ်ဆောင်ချက်များ/ဝန်ဆောင်မှုများနှင့် သက်ဆိုင်သော) ဆာဗာသို့ အချက်အလက်များ တင်ပေးပါသည်။</li><li><strong>တစ်ပြိုင်နက် ပေါ်သော ပုံကို ကြည့်ရှုခြင်း -</strong> သင့်ဖုန်းပေါ်တွင် အချိန်ကာလအလိုက် တစ်ပြိုင်နက် ပေါ်သော ပုံများကို သင့်အနေဖြင့် ကြည့်ရှုနိုင်ပါသည်။ ထို့ကြောင့် ကျွန်ုပ်တို့သည် လက်ရှိပုံ၏ အချိန်၊ ဗီဒီယိုဖွင့်သော အရှိန်၊ ပုံအရည်အသွေးရွေးချယ်စရာ၊ ပုံစကေးနှင့် အသံဆိုင်ရာ အချက်အလက်များကို ရယူပါလိမ့်မည်။ ထို့အပြင် သင်သည် စခရင်ပုံဖမ်းယူနိုင်သည် သို့မဟုတ် လက်ရှိ တစ်ပြိုင်နက် ပေါ်သော ပုံကို ရိုက်နိုင်သည်။ တစ်ပြိုင်နက် ပေါ်သော ပုံ စခရင်ပုံဖမ်းယူခြင်း/ဗီဒီယိုရိုက်ကူးခြင်းကို အခြားဆာဗာတစ်ခုခုတွင် သွားရောက် သိမ်းဆည်းထားရမည့်အစား သင့်ဖုန်းပေါ်တွင်သာ သိမ်းဆည်းထားပါလိမ့်မည်။ သင်သည် မြှားဖြင့် ထောင့်များကိုလည်း ထိန်းချုပ်နိုင်ပါသည်။ ဤသည်ကို ပြုလုပ်ရန်အတွက် ကျွန်ုပ်တို့သည် စက်ပစ္စည်းများကို ထိန်းချုပ်လမ်းညွှန်ချက်များကို ပို့ပေးပါလိမ့်မည်။</li><li><strong>အိမ်တွင်းစောင့်ကြည့်အကူအညီ -</strong> သင်သည် အိမ်တွင်းစောင့်ကြည့်အကူအညီလုပ်ဆောင်ချက်ကို ပိတ်နိုင် သို့မဟုတ် ဖွင့်နိုင်ပါသည်။ ဖွင့်ထားပါက ပုံသည် ကင်မရာ၏ ရိုက်ကူးနိုင်သော အတိုင်းအတာအတွင်း ပြောင်းလဲနေပါက ဗီဒီယိုရိုက်ကူးခြင်းလုပ်ဆောင်ချက်ကို စတင်ပါလိမ့်မည်။ တူညီသော ဖြစ်ရပ်တစ်ခုမှ အနှောင့်အယှက်ကို ရှောင်ရှားရန် သင်သည် ကြားကာလ ပြောင်းလဲခြင်းနှင့် အိမ်တွင်း စောင့်ကြည့် လုပ်ဆောင်ချက်၏ စချိန်နှင့် ဆုံးချိန်ကို သတ်မှတ်နိုင်သည်။ သင့်ဖုန်းမှတစ်ဆင့် ဗီဒီယိုကို အွန်လိုင်းမှ ကြည့်ရှုနိုင်ပါသည်။ ဤသို့ပြုလုပ်ရန် ကျွန်ုပ်တို့သည် တုံ့ပြန်နိုင်မှု၊ အိမ်တွင်း စောင့်ကြည့်ကာလများ၊ ပြောင်းလဲ ကြားကာလနှင့် ပြောင်းလဲလာသော အတင်းတွန်း သတိပေးချက် ဖွင့်/ပိတ်နှင့် အတင်းတွန်း သတိပေးချက်ဆိုင်ရာ ဆက်တင်များနှင့် ပတ်သက်၍ အချက်အလက်များကို ရယူပါလိမ့်မည်။</li><li><strong>ဗီဒီယိုဖွင့်ခြင်း -</strong> သင်သည် ပလပ်အင်ရှိ ဗီဒီယိုအမျိုးအစားအမျိုးမျိုး ရှိနိုင်ပါသည်။ ဤသို့ပြုလုပ်ရန် အိမ်တွင်းစောင့်ကြည့်အကူအညီနှင့် ကလေးငိုသံနှင့် အစပြုဖြစ်ရပ်များမှ အစပြုသော ဗီဒီယိုများကို ကျွန်ုပ်တို့သည် လျို့ဝှက်ထားပြီး ရယူနိုင်မည်ဖြစ်ပြီး လုံခြုံသော ဆာဗာများပေါ်တွင် ထိုလျို့ဝှက်အချက်အလက်များကို သိမ်းဆည်းထားပါသည်။ ဗီဒီယိုများကို ဆာဗာပေါ်တွင် သိုလှောင်ထားပါလိမ့်မည်။ ဤသို့ပြုလုပ်ရန် ရိုက်ကူးရက်စွဲ၊ ရိုက်ကူးချိန်၊ အစပြုဖြစ်ရပ်၊ ရိုက်ကူးဗီဒီယိုကြာချိန်၊ အသံဆက်တင်များ၊ ဖွင့်ခြင်းအရှိန်အပါအဝင် ရိုက်ကူးခြင်းနှင့် ပတ်သက်သော အချက်အလက်၊ သင့်ကွန်ရက်များနှင့် သက်ဆိုင်သော အချက်အလက်များကို ရယူပါလိမ့်မည်။</li><li><strong>ကလေးငိုသံ သိရှိခြင်း -</strong> ကလေးငိုသံသိရှိခြင်းသည် ဖွင့်ထားပါက သင်သည် ကလေးငိုသံ ကြားရပါက အတင်းတွန်း သတိပေးချက်များကို လက်ခံရရှိပါလိမ့်မည်။ ကျွန်ုပ်တို့သည် ၄င်းကို စက်အတွင်းသာ လုပ်ဆောင်ပြီး လေပေါ်သိုလှောင်ခန်းသို့ မတင်ပါ။ ဤလုပ်ဆောင်ချက်ကို နားလည်ရန် ကလေးငိုသံ အတင်းတွန်း သတိပေးချက် ဖွင့်/ပိတ်အခြေအနေနှင့် သင်၏ Mi အကောင့်နှင့် ပတ်သက်သည့် အချက်အလက်များကို ရယူပါလိမ့်မည်။</li><li><strong>သိုလှောင်ကတ်ကို စီမံခြင်း - </strong>သင့်အနေဖြင့် ဗီဒီယိုကို မှတ်ဉာဏ်ကတ်တွင် သိုလှောင်ပြီး မည်သည့်အချိန်တွင်မဆို ကြည့်ရန် ရွေးချယ်နိုင်ပါသည်။ မှတ်ဉာဏ်ကတ်၏ သိုလှောင်ရန် နေရာသည် မလုံလောက်ပါက ဗီဒီယိုအသစ်များကို ယခင်ဗီဒီယိုများအပေါ် အတွင် အလိုအလျောက် အစားထိုး ရေးသွားပါလိမ့်မည်ဖြစ်ပြီး ပလပ်အင်တွင် ဗီဒီယိုများကို လိုအပ်သလို စီမံနိုင်ပါသည်။ ထို့ကြောင့် ကျွန်ုပ်တို့သည် (သိုလှောင်အခြေအနေ၊ ကျန်ရှိ သိုလှောင်ပမာဏ၊ မှတ်ဉာဏ်ခလုတ်၊ မှတ်တမ်းတင်မုဒ်) စသည့် မှတ်ဉာဏ်ကတ် အချက်အလက်များကို ရယူပါလိမ့်မည်။</li><li><strong>အပြန်အလှန်ပြောဆိုစနစ် -</strong> သင်သည် ပလပ်အင်တွင် တစ်ပြိုင်နက် ပေါ်သော ပုံအကြောင်း အချက်အလက်များကို ကြည့်ရှုနိုင်ပြီး လာရောက်သူများနှင့် အပြန်အလှန်ပြောဆိုလုပ်ဆောင်ချက်နှင့် စကားပြောနိုင်ပါသည်။ အပြန်အလှန်ပြောဆိုခြင်းကို အသုံးမပြုမီတွင် သင်သည် လက်ရှိ တစ်ပြိုင်နက် ပေါ်သော ပုံကို ရိုက်ကူးရန် မရွေးချယ်ပါက သင့်စကားပြောဆိုခြင်းနှင့် ပတ်သက်၍ ရယူနိုင်လိမ့်မည် မဟုတ်ပါ။ <strong>သို့သော်လည်း မည်သည့်အခြေအနေတွင်မဆို ကျွန်ုပ်တို့သည် သင့်ပြောစကားများကို ဖတ်မည် သို့မဟုတ် ဖော်ထုတ်လိမ့်မည်မဟုတ်ဘူး။</strong></li><li><strong>အသုံးပြုသူများ၏ ဝေဖန်တုံ့ပြန်ချက်ကို ရယူရန် -</strong> ကျွန်ုပ်တို့ထံ သင်ပေးအပ်သော အကြံပြုချက်များသည် ကျွန်ုပ်တို့၏ ဝန်ဆောင်မှုများကို အဆင့်မြှင့်တင်ရာတွင် ကျွန်ုပ်တို့အတွက် အလွန်တရာ အရေးကြီးပါသည်။ သင့်တုံ့ပြန်ချက်ကို လိုက်ရန်အတွက် Imilab သည် သင့်ကို ဆက်သွယ်ရန်နှင့် မှတ်တမ်းများကို ထိန်းသိမ်းရန် သင့်အနေဖြင့် ပေးထားသော တစ်ကိုယ်ရေအချက်အလက်များကို အသုံးပြုနိုင်ပါလိမ့်မည်ဖြစ်သည်။</li><li><strong>သတိပေးချက် ပေးပို့ခြင်း -</strong> စက်ပစ္စည်းသည် အစပြုဖြစ်ရပ်များအတိုင်း သက်ဆိုင်ရာ သတိပေးချက်များကို ပေးပို့ပါလိမ့်မည်။ ဥပမာ သင်သည် ပုံပြောင်းလဲမှုများကို စစ်ဆေးနေချိန်တွင် သင့်ဖုန်းကို သတိပေးချက်ပေးပို့ရန် စက်ပစ္စည်းကို ချိန်ထားနိုင်ပါသည်။ ယင်းသို့ပြုလုပ်ရန်အတွက် တွန်းထိုးဆက်တင်နှင့် ပတ်သက်၍ အချက်အလက်များကို ကျွန်ုပ်တို့ ရယူပါလိမ့်မည်။ သင်သည် အတင်းတွန်း သတိပေးချက်ကို “ဆက်တင် - အိမ်တွင်း စောင့်ကြည့် အထောက်အကူ - အတင်းတွန်း သတိပေးချက် အမျိုးအစား” မှတစ်ဆင့် ပိတ်နိုင်ပါသည်။</li></ul><h3><strong>တိုက်ရိုက် အရောင်းမြှင့်တင်ခြင်း။</strong></h3><p>Imilab ကုမ္ပဏီများနှင့် ကွန်ရက်၊ မိုဘိုင်း အပလီကေးရှင်းနှင့် လေပေါ်သိုလှောင်ခန်း ထုတ်ကုန်များနှင့် ဝန်ဆောင်မှုများ ပေးအပ်သော ကျွန်ုပ်တို့၏ လုပ်ငန်းပါတနာများ၏ ကုန်ပစ္စည်းများနှင့် ဝန်ဆောင်မှုများနှင့် သက်ဆိုင်သည့် အရောင်းမြှင့်တင်ရေး ပစ္စည်းများကို သင့်ထံပေးအပ်နိုင်ရန်အတွက် သင်၏ Mi အကောင့် အိုင်ဒီတို့ကို အသုံးပြုနိုင်ပါသည်။ သင့်ဒေသဆိုင်ရာ အချက်အလက်ကာကွယ်ရေး ဥပဒေများကို ကျွန်ုပ်တို့ တင်းကျပ်စွာ လိုက်နာမည်ဖြစ်ကာ သင့်ကိုယ်ရေးအချက်အလက်ကို အသုံးပြုရန်အတွက် သင့်ထံမှ သီးခြားဖြစ်ပြီး ရှင်းလင်းသော ခွင့်ပြုချက်ကို ရယူပါမည်။ ကျွန်ုပ်တို့ဖြင့် သင်၏ ကိုယ်ရေးအချက်အလက်အား သင့်ထံမှ ရှင်းလင်းသော သဘောတူခွင့်ပြုချက်ကို ရရှိထားပြီး ရှင်းလင်းသည့် သီးခြားသဘောတူညီချက်တစ်ရပ်ကို လိုအပ်ဖွယ်ရှိသော ဒေသန္တရ အချက်အလက် ကာကွယ်ရေး ဥပဒေများနှင့် ရှင်းရှင်းလင်းလင်း ညီညွှတ်သည့် သို့မဟုတ် ယင်းတို့နှင့် ဆန့်ကျင်မှုမပြုသည့် အခြေအနေရှိမှသာ အသုံးပြုသွားပါမည်။ တိုက်ရိုက် အရောင်းမြှင့်တင်ခြင်းအတွက် သင့်ကိုယ်ရေးကိုယ်တာအချက်အလက်များအား အသုံးပြုရန် ကျွန်ုပ်တို့ အဆိုပြုထားသည့်ပုံစံမှ အချိန်မရွေး သင် နှုတ်ထွက်ထားနိုင်ပါသည်။ သင်သည် အချို့သော အီးမေးများကို ဆက်လက် မရရှိလိုတော့ပါက <a href="mailto:privacy@imilab.com">privacy@imilab.com</a> သို့ အီးမေးလ်ပေးပို့ခြင်းမှတစ်ဆင့် အဆိုပါ အီးမေးများ မှာကြားမှုကို ရပ်တန့်နိုင်ပါသည်။ တိုက်ရိုက် အရောင်းမြှင့်တင်ခြင်းတွင် ကျွန်ုပ်တို့၏ လုပ်ငန်းမိတ်ဖက်များမှ အသုံးပြုရန် သင်၏ ကိုယ်ရေးကိုယ်တာအချက်အလက်များအား ကျွန်ုပ်တို့၏ လုပ်ငန်းမိတ်ဖက်များထံ လွှဲပြောင်းပေးမည် မဟုတ်ပါ။</p><h3><strong>ကွတ်ကီများနှင့် အခြားနည်းပညာများ</strong></h3><ul><li><strong>မည်သည့်အချက်အလက်များကို ကျွန်ုပ်တို့ ကောက်ခံ၍ မည်ကဲ့သို့ အသုံးပြုပါသလဲ -</strong> ကွတ်ကီများ၊ တက်ခ်များနှင့် စာသားများကဲ့သို့သော နည်းပညာများအား Imilab နှင့် ကျွန်ုပ်တို့၏ ပြင်ပဝန်ဆောင်မှုပေးအပ်သူများက အသုံးပြုထားပါသည်။ အလားအလာများကို အကဲဖြတ်ခြင်း၊ ဝဘ်ဆိုက်ကို စီမံခန့်ခွဲခြင်း၊ ဝဘ်ဆိုက်တွင် သူစွဲသူများ၏ ဆောင်ရွက်ချက်များကို ခြေရာခံခြင်းနှင့် ကျွန်ုပ်တို့၏ သုံးစွဲသူ အခြေစိုက်သော လူဦးရေဆိုင်ရာ အချက်အလက်တစ်ခုလုံးကို စုစည်းခြင်းတို့တွင် ဤနည်းပညာများကို အသုံးပြုပါသည်။ ဤနည်းပညာများကို အသုံးပြုမှုနှင့်ပတ်သက်ပြီး တစ်ဦးချင်းအလိုက်ဖြင့်ဖြစ်စေ၊ စုပေါင်းထားသည့် ပုံစံဖြင့်ဖြစ်စေ အစီရင်ခံစာများကို ဤကုမ္ပဏီများထံမှ ကျွန်ုပ်တို့ လက်ခံ ရရှိနိုင်ပါသည်။</li><li><strong>မှတ်တမ်း ဖိုင်များ-</strong> ဝဘ်ဆိုက်အများစုကဲ့သို့ပင် ကျွန်ုပ်တို့သည် အချက်အလက်အချို့ကို စုစည်းပြီး မှတ်တမ်းဖိုင်များထဲတွင် သိမ်းဆည်းပါသည်။ ဤအချက်အလက်များတွင် အင်တာနက် ပရိုတိုကော (IP) လိပ်စာများ၊ ဘရောက်ဇာ အမျိုးအစား၊ အင်တာနက် ဝန်ဆောင်မှုပေးသူ (ISP)၊ ကိုးကားသည့်/ထွက်သွားသည့် စာမျက်နှာများ၊ လုပ်ဆောင်ချက် စနစ်၊ ရက်စွဲ/အချိန် မှတ်တမ်း၊ နှင့်/သို့မဟုတ် ကလစ်နှိပ်သည့် ဒေတာများ ပါဝင်နိုင်သည်။ ဤအလိုအလျောက် ကောက်ယူထားသည့်အချက်အလက်များကို သင်နှင့်ပတ်သက်ပြီး ကျွန်ုပ်တို့ စုစည်းရယူထားသည့် အခြားအချက်အလက်များနှင့် ချိတ်ဆက်မည် မဟုတ်ပါ။</li><li><strong>ကြော်ငြာ -</strong> ကျွန်ုပ်တို့၏ ဝဘ်ဆိုက်တွင် ကြော်ငြာကို ပြသရန် သို့မဟုတ် ကျွန်ုပ်တို့၏ ကြော်ငြာကို အခြားဝဘ်ဆိုက်များတွင် စီမံပြသရန် ကျွန်ုပ်တို့သ် ပြင်ပ ဝန်ဆောင်မှု ပံ့ပိုးသူများနှင့် တွဲဖက် ဆောင်ရွက်ပါသည်။ ကျွန်ုပ်တို့၏ ပြင်ပ ဝန်ဆောင်မှု ပံ့ပိုးသူသည် ဤဝဘ်ဆိုက်နှင့် အခြားဝဘ်ဆိုက်များရှိ သင်၏ ဆောင်ရွက်ချက်များအကြောင်း အချက်အလက်များ စုစည်းရန် ကွတ်ကီးများကဲ့သို့ နည်းပညာများကို အသုံးပြုပြီး သင်၏ ရှာဖွေကြည့်ရှုမှုနှင့် စိတ်ဝင်စားမှုများကို အခြေခံပြီး ကြော်ငြာများ ပြသပေးပါမည်။ ဤကြော်ငြာဝန်ဆောင်မှုအား သင့်ထံပေးအပ်ခြင်းမပြုမီတွင် သင်၏ ရှင်းလင်းသော ကြိုတင်သဘောတူခွင့်ပြုချက်ကို ရယူသွားပါမည်။ သင့်စိတ်ဝင်စားမှုအပေါ်တွင် အခြေခံထားသည့် ကြော်ငြာများကို ဖော်ပြပေးရန် ရည်ရွယ်ချက်အတွက် အသုံးပြုသည့် ဤအချက်အလက်များ ရှိနေခြင်းကို သင်အလိုမရှိပါက သင်၏ တောင်းဆိုမှုအား <a href="mailto:privacy@imilab.com">privacy@imilab.com</a> မှတစ်ဆင့် ပေးပို့နိုင်ပါသည်။</li><li><strong>မိုဘိုင်း ခွဲခြမ်းစိတ်ဖြာခြင်း -</strong> ကျွန်ုပ်တို့၏ မိုဘိုင်း အပလီကေးရှင်း အချို့အတွင်း ကျွန်ုပ်တို့သည် သင့်ဖုန်းရှိ ကျွန်ုပ်တို့ မိုဘိုင်းဆော့ဖ်ဝဲ၏ လုပ်ဆောင်နိုင်စွမ်းကို ပိုမိုသေဘာပေါက် နားလည်စေရန် မိုဘိုင်း ခွဲခြမ်းစိတ်ဖြာမှုဆိုင်ရာ ဆော့ဖ်ဝဲကို အသုံးပြုပါသည်။ ဤဆော့ဖ်ဝဲသည် အပလီကေးရှင်းကို သင် မည်မျှမကြာခဏ အသုံးပြုသည်၊ အပလီကေးရှင်းအတွင်း ရှိနေသည့် ပွဲများ၊ ပေါင်းစည်းထားသော သုံးစွဲမှု၊ စွမ်းဆောင်ရည်ဒေတာနှင့် အက်ပ်အတွင်း ပျက်စီးမှု ဖြစ်ပွားသည့်နေရာများကဲ့သို့ အချက်အလက်များကို မှတ်တမ်းတင်နိုင်ပါသည်။ ခွဲခြမ်းစိတ်ဖြာသည့် ဆော့ဖ်ဝဲအတွင်း ကျွန်ုပ်တို့ သိမ်းဆည်းထားသည့် အချက်အလက်များကို မိုဘိုင်း အပလီကေးရှင်းအတွင်း သင် ပေးပို့လိုက်သည့် ကိုယ်ရေး အချက်အလက်များနှင့် ချိတ်ဆက်မည် မဟုတ်ပါ။</li><li><strong>စက်တွင်း သိုလှောင်ခန်း – HTML5/ဖလက်ရှ် -</strong> ကျွန်ုပ်တို့သည် အကြောင်းအရာများနှင့် ဦးစားပေးမှုများကို သိမ်းဆည်းရန် HTML5 သို့မဟုတ် ဖလက်ရှ်ကဲ့သို့ စက်တွင်းသိမ်းဆည်းပေးသည့် အရာဝတ္ထုများ (LSO များ) ကို အသုံးပြုပါမည်။ ကျွန်ုပ်တို့၏ ဝဘ်ဆိုက်များတွင် လုပ်ဆောင်ချက်အချို့ကို ပံ့ပိုးပေးရန် သို့မဟုတ် သင်၏ ဝဘ်ဆိုက်သို့ ဝင်ရောက်ကြည့်ရှုမှုအပေါ် အခြေခံပြီး ကြော်ငြာ ပြသရန် ကျွန်ုပ်တို့နှင့် မိတ်ဖက်ဆောင်ရွက်နေသော ပြင်ပအဖွဲ့များကလည်း အချက်အလက်များကို ကောက်ယူ သိမ်းဆည်းရန် HTML5 သို့မဟုတ် ဖလက်ရှ် ကွတ်ကီးများကို အသုံးပြုနိုင်ပါသည်။ ဘရောက်ဇာများစွာက HTML5 LSO များကို ဖယ်ရှားရန် ၎င်းတို့ ကိုယ်ပိုင်စီမံခန့်ခွဲထားသည့် တူးလ်ကို ပေးအပ်နိုင်ပါသည်။</li></ul><p> </p><h2><strong>သင့်အချက်အလက်များကို ကျွန်ုပ်တို့ မျှဝေသောသူများ</strong></h2><p>မည်သည့် ကိုယ်ရေးကိုယ်တာ အချက်အလက်များကိုမဆို ပြင်ပအဖွဲ့အစည်းများထံ ကျွန်ုပ်တို့ ရောင်းချခြင်းမပြုပါ။</p><p>တောင်းခံထားသော ထုတ်ကုန်များ သို့မဟုတ် ဝန်ဆောင်မှုများကို ပေးအပ်နိုင်ရန်အတွက် ပြင်ပအဖွဲ့အစည်းများထံ (အောက်တွင်ဖော်ပြထားသည့်အတိုင်း) အချို့အခြေအနေများတွင် သင်၏ ကိုယ်ရေးကိုယ်တာအချက်အလက်ကို ကျွန်ုပ်တို့ ထုတ်ဖော်ပြောဆိုနိုင်ပါသည်။</p><p>ထုတ်ဖော်ပြောဆိုခြင်းကို အောက်တွင် ပါရှိသည့်အပိုင်းတွင် ဖော်ပြထားသည့်စားရင်းအတွင်းရှိ ပြင်ပအဖွဲ့အစည်း ဝန်ဆောင်မှု ပံ့ပိုးပေးသူများနှင့် လုပ်ငန်းခွဲများထံ ပြုလုပ်နိုင်ပါသည်။ ဤအပိုင်းတွင် ဖော်ပြခြင်းခံရသည့် ဖြစ်ရပ်တစ်ခုခြင်းစီအရ သင်ယုံကြည်လက်ခံလာမည့် အချက်မှာ <a id="_Hlk513025928"></a>Imilab အနေဖြင့် သင့်ကိုယ်ရေးအချက်အလက်များအား သင့်သဘောတူခွင့်ပြုချက်နှင့်အညီသာ မျှဝေသွားမည်ဆိုခြင်းပင် ဖြစ်ပါသည်။ Imilab သို့ပေးအပ်သော သင်၏ သဘောတူခွင့်ပြုချက်သည် သင့်သဘောတူညီချက်ကို စီမံဆောင်ရွက်ရွက်မည့် တစ်ဆင့်ခံ စီမံဆောင်ရွက်သူကို ခွင့်ပြုပေးပေလိမ့်မည်။ ဤအပိုင်းတွင် ဖော်ပြထားသော မည်သည့်အခြေအနေကြောင့်မဆို ပြင်ပအဖွဲ့အစည်း ဝန်ဆောင်မှုထောက်ပံ့ပေးသူများထံ သင့်ကိုယ်ရေးကိုယ်တာအချက်အလက်များကို Imilab က မျှဝေသည့်အခါ သက်ဆိုင်ရာ နယ်မြေခံ အချက်အလက်ကာကွယ်ရေး ဥပဒေများနှင့်အညီ ဆောင်ရွက်ရန်နှင့် တာဝန်ယူရန်ရမည်ဖြစ်ကြောင်း ပြင်ပအဖွဲ့အစည်းများထံ စာချုပ်စာတမ်းဖြင့် Imilab က သတ်မှတ်ပေးပါမည်။ သင့်ဒေသ၏ တရားစီရင်မှုတွင် လိုက်နာရမည့် ကိုယ်ရေးလုံခြုံမှု စံနှုန်းများအား ပြင်ပအဖွဲ့အစည်း ဝန်ဆောင်မှု ထောက်ပံ့ပေးသူများက လိုက်နာသည်မှာ သေချာစေရန် Imilab စာချုပ်စာတမ်းများဖြင့် ပြုလုပ်ပါမည်။</p><h3><strong>ကျွန်ုပ်တို့ အဖွဲ့နှင့် ပြင်ပအဖွဲ့အစည်း ဝန်ဆောင်မှု ထောက်ပံ့ပေးသူများနှင့် မျှဝေခြင်း</strong></h3><p>ကျွန်ုပ်တို့ ထုတ်ကုန်များနှင့် ဝန်ဆောင်မှုများ၏ လုပ်ဆောင်နိုင်စွမ်း အပြည့်အဝကို သင့်ထံပေးအပ်ရာတွင် လုပ်ငန်းလည်ပတ်မှုများ ချောမွေ့စွာ ဆောင်ရွက်နိုင်ရန် အခြားသော Imilab လုပ်ငန်းခွဲ ကုမ္ပဏီများ (ဆက်သွယ်ရေး၊ လူမှုကွန်ရက်၊ နည်းပညာ သို့မဟုတ် ကလောက်လုပ်ငန်းများ) သို့မဟုတ် ကျွန်ုပ်တို့၏ စာပို့လုပ်ငန်းများ၊ ပို့ပေးခြင်း ဝန်ဆောင်မှု ထောက်ပံ့ပေးသူများ၊ ဆက်သွယ်ရေးကုမ္ပဏီများ၊ အချက်အလက်စင်တာများ၊ အချက်အလက် သိုလှောင်မှု အဆောက်အဦးများ၊ ဖောက်သည်ပံ့ပိုးမှု ထောက်ပံ့ပေးသူများ၊ ကြော်ငြာခြင်းနှင့် အရောင်းမြှင့်တင်ခြင်း ဝန်ဆောင်မှု ထောက်ပံ့ပေးသူများဖြစ်ကြသော ကျွန်ုပ်တို့၏ ပြင်ပအဖွဲ့အစည်း ဝန်ဆောင်မှု ထောက်ပံ့ပေးသူများနှင့် Imilab ၏ ကိုယ်စားလှယ်များထံ သင်၏ ကိုယ်ရေးကိုယ်တာအချက်အလက်များကို ကာလအလိုက် ကျွန်ုပ်တို့ ထုတ်ဖော်ပြောဆိုနိုင်ပါသည်။ ထိုပြင်ပအဖွဲ့အစည်း ဝန်ဆောင်မှုပေးသူများက Imilab ၏ ကိုယ်စား သို့မဟုတ် အထက်ဖော်ပြပါ တစ်ခု သို့မဟုတ် ယင်းထက်ပိုသော ရည်ရွယ်ချက်များအတွက် သင်၏ ကိုယ်ရေးကိုယ်တာအချက်အလက်များကို အသုံးပြုနိုင်ပါလိမ့်မည်။ ဤသတင်းအချက်အလက်ကို ကျွန်ုပ်တို့မျှဝေခြင်းအား သင်မပြုလုပ်စေလိုသောအချိန်တွင် <a href="mailto:privacy@imilab.com">privacy@imilab.com</a> မှတစ်ဆင့် ကျွန်ုပ်တို့ထံ ဆက်သွယ်နိုင်ပါသည်။</p><h3><strong>XIAOMI ၏ဂေဟစနစ် ကုမ္ပဏီများနှင့် မျှဝေခြင်း</strong></h3><p>Imilab သည် အလွန်ထက်မြတ်သော ကုမ္ပဏီအဖွဲ့တစ်ခုနှင့် အတူလက်တွဲ၍ လုပ်ကိုင်လျှက်ရှိပြီး ယင်းသည် Mi ဂေဟစနစ် ဟုခေါ်သော အဖွဲ့ကို ဖြစ်ပေါ်စေပါသည်။ Mi ဂေဟစနစ် ကုမ္ပဏီများသည် လွတ်လပ်သော အဖွဲ့အစည်းများဖြစ်၍ Xiaomi က ရင်းနှီးမြုပ်နှံ၍ တည်ထောင်ထားခြင်းဖြစ်ကာ ၎င်းတို့၏ အပိုင်းကဏ္ဍများတွင် ကျွမ်းကျင်သူများဖြစ်သည်။ Mi ဂေဟစနစ် ထံမှ စိတ်လှုပ်ရှားဖွယ် ထုတ်ကုန်များနှင့် ဝန်ဆောင်မှုများ (ဟာ့ဒ်ဝဲနှင့် ဆော့ဖ်ဝဲ နှစ်ခုလုံး) သင့်ထံ ပေးအပ်နိုင်ရန်နှင့် ပိုမိုကောင်းမွန်အောင် ပြုလုပ်နိုင်ရန် Xiaomi သို့မဟုတ် အခြား Mi ဂေဟစနစ် ကုမ္ပဏီများထံ သင်၏ ကိုယ်ရေးကိုယ်တာ အချက်အလက်များကို Imilab က ထုတ်ဖော်ပေးအပ်နိုင်ပါသည်။ ဤထုတ်ကုန်နှင့် ဝန်ဆောင်မှုအချို့သည် <a id="_Hlk508118041"></a><strong>Xiaomi/Mijia/Mitu</strong> ကုန်အအမှတ်တံဆိပ်များလက်အောက်တွင် ရှိနေစဉ်တွင် အခြားသော ထုတ်ကုန်သူများသည် ၎င်းတို့၏ ကိုယ်ပိုင်အမှတ်တံဆိပ်များကို အသုံးပြုဖွယ်ရှိပါသည်။ Imilab အနေဖြင့် သင့်ကိုယ်ရေးအချက်အလက်များကို စာဝှက်ပြုလုပ်ခြင်းအပါအဝင် အချက်အလက်များ မျှဝေသော လုပ်ငန်းစဉ်အတွင် ကိုယ်ရေးအချက်အလက်များ လုံခြုံရေးမှုရှိစေမည့် အဖွဲ့အစည်းပိုင်းနှင့် နည်းပညာပိုင်းဆိုင်ရာ အရေးယူဆောင်ရွက်မှုများကို ကျနမှန်ကန်စွာ ဆောင်ရွက်သွားပေလိမ့်မည်။ အကယ်၍ Imilab သည် ကျွန်ုပ်တို့ပိုင်ဆိုင်မှု၏ အပြည့် သို့မဟုတ် တစ်စိတ်တစ်ပိုင်းအဖြစ် ပေါင်းစည်းမှု၊ ရယူမှု သို့မဟုတ် ပိုင်ဆိုင်မှု ရောင်းချခြင်းတွင် ပါဝင်သည်ဆိုလျှင် ပိုင်ဆိုင်မှု အပြောင်းအလဲ၊ သင့်ကိုယ်ရေးကိုယ်တာ အချက်အလက်အသုံးပြုမှုနှင့် သင့်ကိုယ်ရေးကိုယ်တာ အချက်အလက်နှင့် ပတ်သက်၍ သင်ပြုလုပ်နိုင်သော ရွေးချယ်နိုင်မှုများ စသည်တို့ကို အီးမေးလ်မှတဆင့် နှင့်/သို့မဟုတ် ကျွန်ုပ်တို့၏ ဝဘ်ဆိုက်တွင် ထင်ရှားသော အသိပေးမှု စသည်တို့မှတဆင့် သင့်အား အသိပေးပါမည်။</p><h3><strong>အခြားအဖွဲ့အစည်းများနှင့် မျှဝေခြင်း</strong></h3><p>Imilab အနေဖြင့် အကျုံးဝင်သော ဥပဒေများအရ လိုအပ်လာသောအခါတွင် သင့်ကိုယ်ရေးအချက်အလက်များအား သင်၏ သဘောတူခွင့်ပြုချက်ကို ထပ်မံရယူခြင်းမပြုဘဲ ဖော်ပြသွားဖွယ်ရှိပါသည်။</p><h3><strong>ခွင့်ပြုချက်မလိုအပ်သော အချက်အလက်များ</strong></h3><p>ဥပမာ - ကျွန်ုပ်တို့ ဝက်ဘ်ဆိုက်ရှိ ကြော်ငြာထည့်သွင်းသူများကဲ့သို့ ပြင်ပအဖွဲ့အစည်းများထံ လုပ်ငန်းရည်ရွယ်ချက်များအတွက် အမည်ဖော်ပြမထားသော အချက်အလက်များနှင့် စာရင်းအင်းများကို ပေါင်းစုထားသည့်ပုံစံဖြင့် ကျွန်ုပ်တို့ မျှဝေနိုင်ပါသည်။ အချို့သော ထုတ်ကုန်များကို ဝယ်ယူသည့် သို့မဟုတ် အချို့သော ငွေလွှဲပြောင်းခြင်းများကို ပြုလုပ်သည့် အသုံးပြုသူများ ရှိသည့် အချို့သော မြေမျက်နှာသွင်ပြင်အုပ်စုအတွင်းရှိ ဖောက်သည်အရေအတွက်ကဲ့သို့ ကျွန်ုပ်တို့ ဝန်ဆောင်မှုများကို အထွေထွေအသုံးပြုမှု အလားအလာများအား ကျွန်ုပ်တို့ မျှဝေနိုင်ပါသည်။</p><p>သံသယဖြစ်ဖွယ်ရာများကို ရှောင်လွှဲနိုင်ရန်အတွက် နယ်မြေခံ အချက်အလက်ကာကွယ်ရေး ဥပဒေအောက်တွင် ထင်ရှားစွာ ခွင့်ပြုထားသည့် ပမာဏအတိုင်း Imilab က သင့်ကိုယ်ရေးကိုယ်တာအချက်အလက်များကို သင့်ခွင့်ပြုချက်မပါဝင်ဘဲ ထုတ်ဖော်ပြောဆိုနိုင်ပါသည်။ ထိုကဲ့သို့သော ထုတ်ဖော်ပြောဆိုမှုများကို ကျွန်ုပ်တို့၏ အခွင့်အရေးများအား ကာကွယ်ရန်၊ သင်နှင့် အခြားလူများ၏ ဘေးကင်းရေးကို သေချာစေရန်နှင့် တရားမဝင် ဆောင်ရွက်မှုများကို စုံစမ်းစစ်ဆေးခြင်းအား ဒေသခံအစိုးရနှင့် ပူးပေါင်းဆောင်ရွက်ရန် လိုအပ်ချက်နှင့်အညီ ထုတ်ဖော်ပြောဆိုနိုင်ပါသည်။</p><h2><strong>ဘေးကင်းလုံခြုံရေး အရံအတားများ</strong></h2><h3><strong>IMILAB ၏ လုံခြုံရေးအစီအမံများ</strong></h3><p>သင်၏ ကိုယ်ရေးကိုယ်တာအချက်အလက်များ လုံခြုံသည်မှာ သေချာစေရန် ကျွန်ုပ်တို့ ကတိကဝတ်ပြုထားပါသည်။ ခွင့်ပြုချက်မရှိဘဲ ဝင်ရောက်ခြင်း၊ ထုတ်ဖော်ပြောဆိုခြင်း သို့မဟုတ် ထိုကဲ့သို့သော အန္တရာယ်များကို တားဆီးကာကွယ်ရန်အတွက် သင်၏ IMILAB ကင်မရာ ထုတ်ကုန်များ၊ ဝန်ဆောင်မှုများနှင့် Imilab ဝဘ်ဆိုက်ကို အသုံးပြုခြင်းမှ ကျွန်ုပ်တို့ ရယူထားသော အချက်အလက်များကို ကာကွယ်ရန်နှင့် လုံခြုံနေစေရန် ကောင်းမွန်သော ရုပ်ပိုင်းဆိုင်ရာ၊ အီလက်ထရွန်းနစ်ဆိုင်ရာနှင့် စီမံခန့်ခွဲမှုဆိုင်ရာ လုပ်ထုံးလုပ်နည်းများကို ကျွန်ုပ်တို့ အသုံးပြုထားပါသည်။ သင့်ကိုယ်ရေးကိုယ်တာအချက်အလက်များကို ဘေးကင်းလုံခြုံနေစေရန် သင့်လျော်သော အားထုတ်မှုများအားလုံးကို ကျွန်ုပ်တို့ အသုံးပြုသွားပါမည်။</p><p>သင်၏ ကိုယ်ရေးကိုယ်တာအချက်အလက်များအားလုံးကို ကျွန်ုပ်တို့၏ ထိန်းချုပ်ထားသော အဆောက်အဦးများအတွင်းရှိ လုံခြုံသည့် ဆာဗာများတွင် သိမ်းဆည်းထားပါသည်။ အရေးပါမှုနှင့် ထိခိုက်လွယ်မှုတို့အပေါ် အခြေခံ၍ သင့်အချက်အလက်များကို အတန်းအစားခွဲခြားထားသလို သင်၏ ကိုယ်ရေးကိုယ်တာ အချက်အလက်များတွင် အမြင့်ဆုံး လုံခြုံရေးအဆင့်ရှိနေသည်မှာ သေချာစေရန် ပြုလုပ်ထားပါသည်။ ကျွန်ုပ်တို့၏ ထုတ်ကုန်များနှင့် ဝန်ဆောင်မှုများကို သင့်ထံပေးအပ်နိုင်ရန် အကူအညီပေးသည့်အနေဖြင့် အချက်အလက်များကို ဝင်ရောက်ကြည့်ရှုနိုင်သော ကျွန်ုပ်တို့၏ ဝန်ထမ်းများနှင့် ပြင်ပအဖွဲ့အစည်း ဝန်ဆောင်မှု ထောက်ပံ့ပေးသူများအနေဖြင့် လျှို့ဝှက်ချက်များကို တာဝန်ယူရန် တင်းကြပ်သော စာချုပ်စာတမ်းများကို လိုက်နာရမည်ဖြစ်သလို ထိုဝတ္တရားများကို လိုက်နာရန် ပျက်ကွက်ခဲ့ပါက အရေးယူခြင်း သို့မဟုတ် စာချုပ်ရပ်စဲခြင်း ပြုလုပ်ခံရနိုင်ပါသည်။ ကျွန်ုပ်တို့ထံတွင် ကလောက်အခြေပြု အချက်အလက် သိမ်းဆည်းမှုအတွက် အထူးရယူထိန်ချုပ်ပိုင်ခွင့်များလည်း ရှိပါသည်။ အနှစ်ချုပ်အားဖြင့် ခွင့်ပြုချက်မရရှိသော ရယူသုံးစွဲမှုများကို စောင့်ကြည့်ကာကွယ်ရန်အတွက် ရုပ်ပိုင်းဆိုင်ရာ လုံခြုံရေး ဆောင်ရွက်မှုများ အပါအဝင် ကျွန်ုပ်တို့၏ သတင်းအချက်အလက် စုဆောင်း၊ သိမ်းဆည်းမှုများနှင့် စီမံဆောင်ရွက်ခြင်း ကျင့်ထုံးများကို ပုံမှန်ပြန်လည်သုံးသပ်ပါသည်။</p><p>ကျွန်ုပ်တို့အနေဖြင့် သင်၏ ကိုယ်ရေးအချက်အလက်များကို စောင့်ကြည့်ကာကွယ်ရန် ကျင့်သုံးနိုင်သော အဆင့်များအားလုံးကို ဆောင်ရွက်သွားပါမည်။ သို့သော် အင်တာနက်အသုံးပြုမှုမှာ လုံးဝဥသုံ စိတ်ချရခြင်းမရှိကြောင်းကို သင်သတိပြုသင့်ပါသည်။ ဤအခြေအနေအရ အင်တာနက်မှတစ်ဆင့် သင့်ထံသို့သော်လည်းကောင်း သို့မဟုတ် သင့်ထံမှသော်လည်းကောင်း ကူးပြောင်းပေးပို့သော ကိုယ်ရေးအချက်အလက်များ၏ လုံခြုံရေး သို့မဟုတ် သမာသမတ်ကျမှုကို ကျွန်ုပ်တို့အာမခံပေးနိုင်ခြင်း မရှိပါ။</p><h3><strong>သင်လုပ်နိုင်သော ဆောင်ရွက်မှုများ</strong></h3><ul><li>သင့်အနေဖြင့် သင်၏ ကိုယ်ရေးအချက်အလက်များကို စောင့်ကြည့်ကာကွယ်ရာတွင် လူပုဂ္ဂိုလ်တစ်ဦးတစ်ယောက်မှာ သင်၏ မှန်ကန်ကျနသော ခွင့်ပြုချက်ကို မရရှိပါက ထိုသူသို့ သင်၏ လော့အင်စကားဝှက် သို့မဟုတ် အကောင့်အချက်အလက်များကို ဖော်ပြမှုမပြုခြင်းအားဖြင့် တစ်စိတ်တစ်ဒေသ ပါဝင်ဆောင်ရွက်နိုင်ပါသည်။</li><li>သင်၏ ကိုယ်ရေးအချက်အလက်များကို လျို့ဝှက်ထားရှိရန် သင်ပျက်ကွက်ခြင်းကြောင့် သင်၏ကိုယ်ရေးအချက်အလက်များကို ပြင်ပအဖွဲ့အစည်းက ရယူသုံးစွဲလာသော အခြေအနေအတွင်းမှ မှားယွင်းမှုများအတွက် Imilab မှ တာဝန်ယူပေးနိုင်ခြင်း မရှိပေ။ သို့သော်ငြားလည်း အခြားသော အင်တာနက်အသုံးပြုသူတစ်ဦးဦး သို့မဟုတ် အခြားသော လုံခြုံရေးချိုးဖောက်မှုတစ်ခုခုအားဖြင့် သင်၏အကောင့်ကို တရားမဝင် အသုံးပြုခြင်းများ ရှိနေပါက သင့်အနေဖြင့် ကျွန်ုပ်တို့ထံ မဖြစ်မနေ ချက်ခြင်းအကြောင်းကြားပေးရပါမည်။</li><li>သင်၏ အကူအညီသည် သင့်ကိုယ်ရေးအချက်အလက်များ လျို့ဝှက်ထားရှိရေးကို ကာကွယ်ရာတွင် ကျွန်ုပ်တို့အတွက် အထောက်အကူဖြစ်စေပါသည်။</li></ul><h2><strong>ထိန်းသိမ်းထားရှိရေး မူဝါဒ</strong></h2><p>ကိုယ်ရေးအချက်အလက်များအား ယင်းတို့ကို စုဆောင်းရသော ရည်ရွယ်ချက်များ ပြီးမြောက်အောင်မြင်စေရန်အတွက် သို့မဟုတ် အကျုံးဝင်သော ဥပဒေများ၏ လိုအပ်ချက် သို့မဟုတ် ခွင့်ပြုချက်နှင့်အညီ လိုအပ်ချက်ရှိသော အချိန်အတိုင်းအတာတစ်ရပ်အထိ ထိန်းသိမ်းထားရှိပါမည်။ ဤကိုယ်ရေးအချက်အလက်များ ထိန်းသိမ်းထားခြင်းအားဖြင့် ယင်းတို့ကို စုဆောင်းထိန်းသိမ်းရသော ရည်ရွယ်ချက်များအတွက် အသုံးမဝင်တော့ဟု ကြောင်းကျိုးခိုင်လုံစွာ မှတ်ယူသည်နှင့်တစ်ပြိုင်နက် ကျွန်ုပ်တို့အနေဖြင့် ထိုကိုယ်ရေးအချက်အလက်များ ထိန်းသိမ်းခြင်းကို ရပ်တန့်စေပါမည် သို့မဟုတ် ထိုလူပုဂ္ဂိုလ်တစ်ဦးဦးနှင့် ဆက်စပ်နိုင်သော ကိုယ်ရေးအချက်အလက်များကို စုဆောင်းထိန်းသိမ်းသော နည်းလမ်းများကို ဖယ်ရှားစေပါမည်။ ထပ်မံ၍ စီမံဆောင်ရွက်ခြင်းများသည် အကျုံးဝင်သော ဥပဒေများနှင့် ညီညွှတ်သည့် အများပြည်သူ အကျိုးစီးပွားများ၊ သိပ္ပံနည်းကျ သို့မဟုတ် သမိုင်းကြောင်းဆိုင်ရာ သုတေသနလုပ်ငန်းများ သို့မဟုတ် စာရင်းအင်းပညာရပ်များ ဆောင်ရွက်ရန်အတွက် ဖြစ်ပါက ထိုသို့သော ထပ်မံစီမံခြင်းများသည် မူလရည်ရွယ်ချက်ဖြင့် မကိုက်ညီသော အချိန်တွင်ပင်လျင် Imilab က ထိုအချက်အလက်များကို ထပ်မံထိန်းထားနိုင်ပါသည်။</p><p>သင့်စက်ပစ္စည်းအား မူလအပြင်အဆင်များအဖြစ် ပြန်ပြောင်းလိုက်ပါက Mi 360° ကင်မရာ (1080p) ပေါ်ရှိ သင့်ကိုယ်ရေးအချက်အလက်အားလုံး ပယ်ပျက်သွားပါမည်။ စက်ရုံထုတ်အခြေအနေ လုပ်ဆောင်ချက်ကို လုပ်ရန် သင်သည် စက်ရုံထုတ်အခြေအနေ လုပ်ခလုတ်ကို ၃ စက္ကန့် ဖိထားရန် လိုပါသည်။ အခြေအနေပြမီးသည် အဝါရောင် ပြောင်းသွားပါက Mi 360° ကင်မရာ (1080p) သည် စက်ရုံထုတ်အခြေအနေဆက်တင်ကို အောင်မြင်စွာ လုပ်ဆောင်နိုင်ပြီ ဖြစ်ပါသည်။</p><h2><strong>သင့်စက်ပစ္စည်းပေါ်မှ အခြားဖီးချားများကို ရယူသုံးစွဲခြင်း</strong></h2><p>ကျွန်ုပ်တို့၏ အက်ပ်များသည် Wi-Fi ကွန်ယက်အခြေအနေကဲ့သို့သော သင့်စက်ပစ္စည်းပေါ်ရှိ ဖီးချားအချို့ကို ရယူသုံးစွဲရန် လိုအပ်ဖွယ်ရှိပါသည်။ သင့်စက်ပစ္စည်းပေါ်တွင် ကျွန်ုပ်တို့အက်ပ်များကို လုပ်ငန်းဆောင်ရွက်ခွင့် ပြုရန်နှင့် သင့်အား ထိုအက်ပ်များနှင့် တုံ့ပြန်ဆောင်ရွက်ခွင့်ပြုရန်တို့အတွက် ဤသတင်းအချက်အလက်ကို အသုံးပြုခြင်း ဖြစ်ပါသည်။ သင့်အနေဖြင့် ဤစက်ပစ္စည်းပေါ်မှ ထိုဖီးချားများကို ပိတ်ခြင်းအားဖြင့် သို့မဟုတ် ကျွန်ုပ်တို့ထံသို့ <a href="mailto:privacy@imilab.com">privacy@imilab.com</a> မှတစ်ဆင့် ဆက်သွယ်ခြင်းအားဖြင့် သင်၏ ခွင့်ပြုချက်များကို အချိန်မရွေး ပယ်ဖျက်နိုင်ပါသည်။</p><h2><strong>သင့်သတင်းအချက်အလက်များကို သင်ထိန်းချုပ်ထားပါသည်။</strong></h2><h3><strong>ဆက်တင်များကို ထိန်းချုပ်ခြင်း</strong></h3><p>ကိုယ်ရေးလုံခြုံမှုဆိုင်ရာ စိုးရိမ်ပူပန်မှုများမှာ လူပုဂ္ဂိုလ်များအကြား ခြားနားမှုများရှိသည်ကို Imilab က သတိပြုမိပါသည်။ ထို့ကြောင့် သင့်ကိုယ်ရေးအချက်အလက်များကို စုဆောင်းခြင်း၊ အသုံးပြုခြင်း၊ ဖွင့်ချခြင်း သို့မဟုတ် စီမံပြင်ဆင်ခြင်းကို ကန့်သတ်ရန်နှင့် သင့်ကိုယ်ရေးလုံခြုံမှု ဆက်တင်များကို ထိန်းချုပ်ရန်တို့အတွက် Imilab မှ ဖော်ဆောင်ပေးထားသော ဥပမာပြုဖွယ် နည်းလမ်းများကို ကျွန်ုပ်တို့ဖော်ပြပေးထားပါသည်။</p><ul><li>စက်ပစ္စည်းကို ပေါင်းပါ</li><li>စက်ပစ္စည်းကို ဖြုတ်ပါ "ယေဘုယျဆက်တင် - စက်ပစ္စည်းကို ဖျက်ပါ"</li><li>သင်၏ Mi အကောင့်တွင် လော့အင်ဝင်ခြင်းနှင့် ထွက်ခြင်း။</li><li>အိမ်တွင်းစောင့်ကြည့်အကူအညီကို ဖွင့်ရန် သို့မဟုတ် ပိတ်ရန် "ဆက်တင်များ - အိမ်တွင်းစောင့်ကြည့်အကူအညီဆက်တင်များ" ကို သွားပါ။</li><li>အတင်းတွန်း သတိပေးချက်များကို စီမံရန် "ဆက်တင်များ - အိမ်တွင်းစောင့်ကြည့်အကူအညီဆက်တင်များ - အတင်းတွန်း ဆက်တင်များ" ကို သွားပါ။</li><li>ကလေးငိုသံဖမ်းလုပ်ဆောင်ချက်ကို ဖွင့်ရန်/ပိတ်ရန် "ဆက်တင်များ - AI လုပ်ဆောင်ချက်ဆက်တင် - ကလေးငိုသံ" ကို သွားပါ။</li><li>သိုလှောင်ကတ်ကို ရှင်းပစ်ရန် "ဆက်တင်များ - သိုလှောင်ခန်းစီမံခြင်း - သိုလှောင်ကတ်အခြေအနေ" ကို သွားပါ။</li></ul><p>အထက်ဖော်ပြပါ ရည်ရွယ်ချက်များတွက် သင်၏ ကိုယ်ရေးအချက်အလက်များကို ကျွန်ုပ်တို့အသုံးပြုရန် သင်ခွင့်ပြုထားပါက ကျွန်ုပ်တို့ထံ ပေးစားရေးသားပေးပို့၍သော်လည်းကောင်း သို့မဟုတ် <a href="mailto:privacy@imilab.com">privacy@imilab.com</a> မှတစ်ဆင့် အီးမေးလ်ပေးပို့ခြင်းအားဖြင့်သော်လည်းကောင်း ထိုသဘောတူညီကို အချိန်မရွေး ပြောင်းလဲဖွယ်ရှိပါသည်။</p><h3><strong>သင့်ကိုယ်ရေးအချက်အလက်များကို ရယူသုံးစွဲခြင်း၊ အပ်ဒိတ်ပြုလုပ်ခြင်း၊ အမှန်ပြင်ခြင်း သို့မဟုတ် ပယ်ဖျက်ခြင်း</strong></h3><ul><li>သင့်အကြောင်း ကျွန်ုပ်တို့ထိန်းသိမ်းထားသည့် အခြားသော ကိုယ်ရေးအချက်အလက်တစ်ရပ်ရပ်ကို ရယူသုံးစွဲရန် သို့မဟုတ် အမှန်ပြင်ဆင်ရန် သို့မဟုတ် ထိုနှစ်မျိုးစလုံးကို ဆောင်ရွက်ရန် သင့်ထံတွင် တောင်းဆိုပိုင်ခွင့် ရှိပါသည်။ သင့်ကိုယ်ရေးအချက်အလက်ကို သင်က အပ်ဒိတ်ပြုလုပ်သောအခါ သင့်တောင်းဆိုမှုကို ကျွန်ုပ်တို့ ဆောင်ရွက်ခြင်းမပြုမီတွင် သင်၏သရုပ်သကန်ကို အတည်ပြုရန် သင့်ထံတောင်းဆိုသွားပါမည်။ သင်၏ ကိုယ်ရေးအချက်အလက်ကို အမှန်ပြင်ဆင်ခွင့်ပြုရန် သို့မဟုတ် အမှန်ပြင်ဆင်ပေးရန် သင်၏ တောင်းဆိုမှုကို အတည်ပြုပေးမည့် လုံလောက်သော သတင်းအချက်အလက်များကို ကျွန်ုပ်တို့ ရရှိသောအခါတွင် သင်နှင့် အကျုံးဝင်သည့် အချက်အလက်အကာကွယ်ပေးရေး ဥပဒေများနှင့်အညီ ပြဌာန်းထားသော အချိန်ဇယားအတွင်း သင်၏တောင်းဆိုမှုအတွက် ကျွန်ုပ်တို့က တုံ့ပြန်ဆောင်ရွက်ပေးစေရမည်။</li><li>ကျွန်ုပ်တို့ စုဆောင်းစီမံထားသော သင့်ကိုယ်ရေးအချက်အလက် မိတ္ထူကို သင်တောင်းခံလာသောအခါတွင် သင့်အတွက် အခမဲ့ ထုတ်ပေးသွားပါမည်။ တူညီသော သတင်းအချက်အလက်ကို ကန့်သတ်အကြိမ်ရေထက်ကျော်၍ တောင်းဆိုခြင်းများအတွက် အကျုံးဝင်သော ဥပဒေများနှင့်အညီ ဆောင်ရွက်ရသည့် အမှန်တကယ် ကျသင့်သော စီမံခန့်ခွဲရေး ကုန်ကျစရိတ်များအပေါ်တွင် အခြေခံသည့် သင့်တင့်မျှတသော အခကြေးငွေကို ကျွန်ုပ်တို့ ကောက်ခံသွားဖွယ် ရှိပါသည်။</li><li>ကျွန်ုပ်တို့ထိန်းသိမ်းထားသော သင်၏ ကိုယ်ရေးအချက်အလက်ကို ရယူသုံးစွဲရန် သင်တောင်းဆိုလိုလျင် သို့မဟုတ် သင်နှင့်ပတ်သက်၍ ကျွန်ုပ်တို့ထိန်းသိမ်းထားသော အချက်အလက်တစ်ခုခုမှာ မှားယွင်းသည် သို့မဟုတ် မပြည့်စုံဟု သင်ယုံကြည်လျင် အောက်ဖော်ပြပါ အီးမေးလ်မှတစ််ဆင့် အတတ်နိုင်ဆုံး စောလျင်စွာ အီးမေးလ်ပေးပို့ အကြောင်းကြားပေးပါ။ အီးမေးလ် - <a href="mailto:privacy@imilab.com">privacy@imilab.com</a>.</li></ul><h3><strong>သဘောတူခွင့်ပြုချက်ကို ရုပ်သိမ်းခြင်း</strong></h3><p>ကျွန်ုပ်တို့ လက်ဝယ်ရှိသော သို့မဟုတ် ထိန်းသိမ်းထားသော သင်၏ ကိုယ်ရေးအချက်အလက်များ စုဆောင်း၊ အသုံးပြုခြင်း သို့မဟုတ် ဖွင့်ချခြင်း သို့မဟုတ် ယင်းတို့အားလုံးအတွက် သင်၏ သဘောတူ ခွင့်ပြုချက်အား တောင်းခံလွှာတင်သွင်းခြင်းအားဖြင့် ရုပ်သိမ်းနိုင်ပါသည်။ "ယေဘုယျဆက်တင် &gt; ဥပဒေအချက်အလက်"ကို သွားပြီး "အသုံးပြုမှုဆိုင်ရာ သတ်မှတ်ချက်များနှင့် ကိုယ်ရေး လုံခြုံမှု မူဝါဒ" အတွက် "သဘောတူ" အကွက်ကို အမှတ်ဖြုတ်ခြင်း ဖြင့် ဆောင်ရွက်နိုင်ပါသည်။ ကျွန်ုပ်တို့အနေဖြင့် တောင်းခံမှု ပြုလုပ်သည့် အချိန်မှ ကြောင်းကျိုးဆီလျော်မှုရှိသော အချိန်အတိုင်းအတာတစ်ခုအတွင်း သင်၏ တောင်းဆိုမှုကို ဆောင်ရွက်ပေးသွားမည်ဖြစ်ပြီး ထိုအချိန်မှစတင်ကာ သင်တောင်းဆိုချက်နှင့်အညီ သင်၏ ကိုယ်ရေးအချက်အလက်များ စုဆောင်း၊ အသုံးပြုခြင်းနှင့် သို့မဟုတ် ဖွင့်ချခြင်း သို့မဟုတ် ယင်းတို့ကို ဆောင်ရွက်ခြင်းအား ပြုလုပ်တော့မည် မဟုတ်ပါ။</p><p>သင်၏ သဘောတူခွင့်ပြုချက်ကို ရုပ်သိမ်းခြင်းသည် အချို့သော ဥပဒေကြောင်းဆိုင်ရာ အကျိုးဆက်များဖြင့် ကြုံတွေ့ရဖွယ်ရှိခြင်းကို သတိချပ်ပေးပါ။ သင်၏ ကိုယ်ရေးအချက်အလက်များကို ကျွန်ုပ်တို့ စီမံပြုပြင်ရန်အတွက် သင်၏သဘောတူခွင့်ပြုချက်ကို ရုပ်သိမ်းသော အတိုင်းအတာပေါ်တွင်မူတည်ကာ Mi 360° ကင်မရာ (1080p) နှင့် ဝန်ဆောင်မှုများကို သင်က ခံစားသုံးစွဲနိုင်တော့မည် မဟုတ်ဟု ဆိုလိုခြင်းပင် ဖြစ်ပေသည်။</p><h2><strong>သင်၏ တရားစီရင်ပိုင်နက်ပြင်ပတွင် ကိုယ်ရေးအချက်အလက်များ လွှဲပြောင်းခြင်း</strong></h2><p>သင်၏ တရားစီရင်ပိုင်နက်ပြင်ပတွင် ကျွန်ုပ်တို့၏ အဖွဲ့ဝင်ကုမ္ပဏီများ (ဆက်သွယ်ရေး၊ လူမှုကွန်ယက်မီဒီယာ၊ သတင်းနည်းပညာ နှင့် ကလောက်လုပ်ငန်းများဖြစ်ပါသည်) သို့မဟုတ် ပြင်ပဝန်ဆောင်မှု ပေးအပ်သူများသို့ ကိုယ်ရေးအချက်အလက်များ လွှဲပြောင်းပေးရန် လိုအပ်သောအခါတွင် အကျုံးဝင်သော ဥပဒေများနှင့်အညီ ကျွန်ုပ်တို့က ဆောင်ရွက်စေရမည်။ အထူးသဖြင့် လွှဲပြောင်းမှုအားလုံးအား ကျနကောင်းမွန်စွာ စောင့်ကြည့်ထိန်းသိမ်းသော စနစ်များနှင့် သင်ဖြင့် အကျုံးဝင်သော ဒေသန္တရ ဥပဒေပြဌာန်းချက်များနှင့်အညီ ဆောင်ရွက်ပေးသွားပါမည်။ သင့်ကိုယ်ရေးအချက်အလက်များကို ဤသို့လွှဲပြောင်းပေးခြင်းအတွက် Imilab က သင့်လျော်မှန်ကန်သော လုံခြုံရေးဆောင်ရွက်မှုများ ပြုလုပ်ထားခြင်းအကြောင်း သင်သိရှိပိုင်ခွင့် ရှိပါသည်။</p><p>သင်၏ ကိုယ်ရေးအချက်အလက်များကို စီမံပြုပြင်ရန် သို့မဟုတ် အရန်သိမ်းဆည်းရေးအတွက် Imilab က ဆောင်ရွက်ရန် သို့မဟုတ် ထိန်းချုပ်ရန် ပြည်ပအဆောက်အအုံများအား Imilab က အသုံးပြုသွားဖွယ် ရှိပါသည်။ လက်ရှိ Imilab သည် တရုတ်ပြည်၊ အမေရိကန်ပြည်ထောင်စု၊ စင်ကာပူ၊ ရုရှား၊ အိန္ဒိယနှင့် ဂျာမနီတို့တွင် အချက်အလက် စင်တာများ ရှိပါသည်။ ဤပြည်ပတရားစီရင်ပိုင်နက်များတွင် သင့်မွေးရပ်မြေ၏ တရားစီရင်ပိုင်နက်အတွင်း အသုံးပြုနေသော အချက်အလက်အကာကွယ်ပေးရေး ဥပဒေများနှင့် သိသိသာသာ ဆင်တူသော ဥပဒေများ မရှိခြင်း သို့မဟုတ် အသုံးမပြုခြင်းများ ရှိနိုင်ပါသည်။ ကျွန်ုပ်တို့အနေဖြင့် သင်၏ကိုယ်ရေးအချက်အလက်များကို ကျွန်ုပ်တို့၏ ပြည်ပအဆောက်အအုံများသို့ လွှဲပြောင်းခြင်းနှင့် ယင်းတို့တွင် သိုလှောင်ခြင်းများကို ပြုလုပ်သွားဖွယ်ရှိပါသည်။ သို့သော် ဤအခြေနေသည် ဤကိုယ်ရေးလုံခြုံမှု မူဝါဒနှင့်အညီ သင်၏ကိုယ်ရေးအချက်အလက်များကို စောင့်ကြောင့်ကာကွယ်မည့် ကျွန်ုပ်တို့၏ ကြိုးပ်းမှုများအပေါ် အပြောင်းအလဲ မဖြစ်စေပါ။</p><h3><strong>အထွေထွေ</strong></h3><h3><strong>အသက်မပြည့်သေးသူများ</strong></h3><p>ကျွန်ုပ်တို့၏ ထုတ်ကုန်များနှင့် ဝန်ဆောင်မှုများကို သင်ကလေးအသုံးပြုခြင်းအား စောင့်ကြည့်ထိန်းသိမ်းရန်မှာ မိဘများ၏ တာဝန်သာ ဖြစ်သည်ဟု ကျွန်ုပ်တို့မှတ်ယူပါသည်။ သို့သော်ငြားလည်း အသက်မပြည့်သေးသူများထံမှ ကိုယ်ရေးအချက်အလက်များ တောင်းခံခြင်း သို့မဟုတ် ထိုအသက်သတ်မှတ်ချက်တွင် ပါဝင်နေသောသူများသို့ အရောင်းမြှင့်တင်ရေး နှိုးဆော်စာများ ပေးပို့ခြင်းတို့ကို မဆောင်ရွက်ရန်မှာ ကျွန်ုပ်တို့မူဝါဒ ဖြစ်ပါသည်။</p><p>Imilab သည် အသက်မပြည့်သေးသူများထံမှာ ကိုယ်ရေးအချက်အလက်များကို လက်ခံရယူရန် ရည်ရွယ်ကြိုးပမ်းခြင်းများ မပြုပါ။ မိဘတစ်ဦး သို့မဟုတ် အုပ်ထိန်းသူတစ်ဦးအနေဖြင့် အသက်မပြည့်သေးသူ တစ်ဦးသည် မိမိတို့၏ ကြိုတင်သဘောတူ ခွင်ပြုချက်ကို မရယူဘဲ Imilab သို့ ကိုယ်ရေးအချက်အလက်များ မျှဝေထားသည်ဟု ယုံကြည်ရန် အကြောင်းအရင်းများရှိပါက ထိုကိုယ်ရေးအချက်အလက်များကို ဖယ်ရှားရန်နှင့် အကျုံးဝင်သော Imilab ဝန်ဆောင်မှုတစ်ခုခုမှ ထိုအသက်မပြည့်သေးသူကို ပယ်ဖျက်ရန်တို့အတွက် ကျွန်ုပ်တို့ထံ အသေအချာ ဆက်သွယ်ပေးပါ။</p><h3><strong>အစဉ်လိုက် ဦးစားပေးမှု</strong></h3><p>ကျွန်ုပ်တို့၏ အကျုံးဝင်သော အသုံးပြုသော သဘောတူညီချက်ကို သင်လက်ခံသဘောတူပြီးသော်လည်း ထိုသို့သော အသုံးပြုသူ သဘောတူညီချက်များနှင့် ဤကိုယ်ရေးလုံခြုံမှု မူဝါဒအကြား ကြောင်းကျိုးဆီလျော်မှု မရှိခြင်းများ ဖြစ်ပေါ်လာလျင် ထိုသို့သော အသုံးပြုသူ သဘောတူညီချက်အပေါ် လွှမ်းမိုးဆုံးဖြတ်စေရမည်။</p><h3><strong>ဤကိုယ်ရေးလုံခြုံမှု မူဝါဒကို အပ်ဒိတ်လုပ်ခြင်း</strong></h3><p>ကျွန်ုပ်တို့၏ ကိုယ်ရေးလုံခြုံမှု မူဝါဒအား ပုံမှန်ပြန်လည်သုံးသပ်ခြင်းများ ပြုလုပ်လျက်ရှိပြီး ကျွန်ုပ်တို့၏ သတင်းအချက်အလက် ကျင့်ထုံးပိုင်းဆိုင်ရာ အပြောင်းအလဲများနှင့် ကိုက်ညီစေရန်အတွက် ဤမူဝါဒကို ပြောင်းလဲဖွယ်ရှိပါသည်။ ကျွန်ုပ်တို့၏ ကိုယ်ရေးလုံခြုံမှုမူဝါဒပါ ဖော်ပြချက်များကို ကျွန်ုပ်တို့ အပြောင်းအလဲ ပြုလုပ်ပါက သင်ထံသို့ အီးမေးလ်ပေးပို့ခြင်း (သင့်ကောင့်တွင် ဖော်ပြထားသော အီးမေးလ်လိပ်စာသို့ ပေးပို့ခြင်း) သို့မဟုတ် Imilab ဝဘ်ဆိုက်များအားလုံးပေါ်တွင် သို့မဟုတ် ကျွန်ုပ်တို့ဆော့ဖ်ဝဲပေါ်တွင် အပြောင်းအလဲအကြောင်း တင်ပြအသိပေးခြင်းများ ပြုလုပ်သွားပါမည်။ ဤနည်းအားဖြင့် ကျွန်ုပ်တို့စုဆောင်းသော အချက်အလက်များနှင့် ယင်းတို့ကို အသုံးပြုပုံအား သင်သတိပြုမိဖွယ် ရှိပါသည်။ ကျွန်ုပ်တို့မူဝါဒအတွက် ထိုသို့သော အပြောင်းအလဲများအား အသိပေးစာတွင် သို့မဟုတ် ဝဘ်ဆိုက်ပေါ်တွင် သတ်မှတ်ထားသည့် စတင်အသက်ဝင်သောနေ့စွဲမှစတင်ကာ အသုံးပြုစေရမည်။ ကျွန်ုပ်တို့၏ ကိုယ်ရေးလုံခြုံမှုဆိုင်ရာ ကျင့်ထုံးများဖြင့် သက်ဆိုင်သည့် နောက်ဆုံးရ သတင်းအချက်အလက်များအတွက် ဤစာမျက်နှာပေါ်တွင် အချိန်အခါအားလျော်စွာ သင်မှ ပြန်လည်သုံးသပ်ရန် ကျွန်ုပ်တို့အားပေးလိုပါသည်။ ဤဝက်ဘ်ဆိုက်များ၊ မိုဘိုင်းဖုန်းများ သို့မဟုတ် အခြားစက်ပစ္စည်းများ သို့မဟုတ် ယင်းတို့အားလုံးပေါ်ရှိ ထုတ်ကုန်များနှင့် ဝန်ဆောင်မှုများကို သင်ဆက်လက်အသုံးပြုခြင်းမှာ အပ်ဒိတ်လုပ်လိုက်သော ဤကိုယ်ရေးလုံခြုံမှုမူဝါဒကို သက်လက်ခံသဘောတူခြင်းပင် ဖြစ်သည်ဟု မှတ်ယူပေလိမ့်မည်။ သင်ထံမှ နောက်ထပ်ကိုယ်ရေးအချက်အလက်များကို ကျွန်ုပ်တို့စုဆောင်းခြင်းမပြုမီတွင် သို့မဟုတ် ရည်ရွယ်ချက်အသစ်များဖြင့် သင်၏ကိုယ်ရေးအချက်အလက်များကို အသုံးပြုရန် သို့မဟုတ် ဖော်ပြရန် ကျွန်ုပ်တို့ဆန္ဒရှိသောအချိန်တွင် သင်ထံမှ သဘောတူညီချက်အသစ်တစ်ရပ်ကို ကျွန်ုပ်တို့ရယူသွားပါမည်။</p><h2><strong>ပြင်ပအဖွဲ့အစည်းတစ်ရပ်၏ စည်းမျဉ်းစည်းကမ်းများကို ကျွန်ုပ်က သဘောတူလက်ခံရန် လိုအပ်ပါသလား။</strong></h2><p>ကျွန်ုပ်တို့၏ ကိုယ်ရေးလုံခြုံမှု မူဝါဒမှာ ပြင်ပအဖွဲ့အစည်းတစ်ရပ်၏ ထုတ်ကုန်များ၊ ဝန်ဆောင်မှုများဖြင့် အကျုံးဝင်ခြင်းမရှိပါ။ IMILAB ကင်မရာထုတ်ကုန်များနှင့်ဝန်ဆောင်မှုများတွင် ပြင်ပအဖွဲ့အစည်းများ၏ ထုတ်ကုန်များ၊ ဝန်ဆောင်မှုများနှင့် ပြင်ပအဖွဲ့အစည်းများ၏ ဝက်ဘ်ဆိုက်များပါဝင်နိုင်ပါသည်။ ထိုသို့သောထုတ်ကုန်များ သို့မဟုတ် ဝန်ဆောင်မှုများကို သင်အသုံးပြုသောအခါ ယင်းတို့သည်လည်း သင့်အချက်အလက်များကို ရယူသွားဖွယ်ရှိပါသည်။ ဤအကြောင်းတရားအရ ထိုပြင်ပအဖွဲ့အစည်း၏ မူဝါဒကိုလည်း ကျွန်ုပ်တို့၏ ကိုယ်ရေးလုံခြုံမှုမူဝါဒကဲ့သို့ အချိန်ပေးဖတ်ရှုပေးရန် အလေးအနက် အကြံပြုအပ်ပါသည်။ ထိုပြင်ပအဖွဲ့အစည်းများက သင့်ထံမှ ရယူသွားသော ကိုယ်ရေးအချက်အလက်များကို ယင်းတို့အသုံးပြုပုံနှင့် ပတ်သက်၍ ကျွန်ုပ်တို့ထံတွင် တာဝန်မရှိသကဲ့သို့ ကျွန်ုပ်တို့မှ ထိန်းချုပ်ခြင်းလည်း မပြုနိုင်ပါ။ ကျွန်ုပ်တို့၏ ကိုယ်ရေးလုံခြုံမှု မူဝါဒသည် ကျွန်ုပ်တို့ဝန်ဆောင်များဖြင့် ချိတ်ဆက်ထားသည့် အခြားသော ဝဘ်ဆိုဒ်များနှင့် အကျုံးမဝင်ပါ။</p><h2><strong>ကျွန်ုပ်တို့နှင့် ဆက်သွယ်ရန်</strong></h2><p>ဤကိုယ်ရေးလုံခြုံမှု မူဝါဒနှင့် ပတ်သက်သော မှတ်ချက်များ သို့မဟုတ် မေးခွန်းများ သို့မဟုတ် သင်၏ ကိုယ်ရေးသတင်းအချက်အလက်များကို Imilab က စုဆောင်းအသုံးပြုခြင်း သို့မဟုတ် ဖွင့်ချခြင်းနှင့် ဆက်စပ်သော မေးခွန်းများကို ရှိပါက "ကိုယ်ရေးလုံခြုံမှု မူဝါဒ" ဟု ညွှန်းဆိုကာ အောက်ဖော်ပြပါ လိပ်စာမှတစ်ဆင့် ကျွန်ုပ်တို့ထံ ဆက်သွယ်ပေးပါ -</p><p>Shanghai Imilab Technology Co., Ltd.</p><p>No. 391, Guiping Road, Xuhui District, ရှန်ဟိုင်း၊ တရုတ်ပြည်</p><p>အီးမေးလ် - <a href="mailto:privacy@imilab.com">privacy@imilab.com</a></p><p>ကျွန်ုပ်တို့၏ ကိုယ်ရေးလုံခြုံမှု မူဝါဒကို နားလည်သဘောပေါက်စေရန် အချိန်ပေးဖတ်ရှုခြင်းအတွက် ကျေးဇူးတင်ရှိပါသည်။</p></div>
<br/>
<br/>


</body></html>