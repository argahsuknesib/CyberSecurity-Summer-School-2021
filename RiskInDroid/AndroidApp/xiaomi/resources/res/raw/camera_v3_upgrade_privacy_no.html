<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1, maximum-scale=1, minimum-scale=1, user-scalable=no, minimal-ui">
	<meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black">
    <meta http-equiv="Pragma" content="no-cache">
    <meta http-equiv="Cache-Control" content="no-cache">
    <meta http-equiv="Expires" content="0">
	<title></title>
</head>
<body>
	<div class="main">
<h1><strong>PERSONVERNERKLÆRING</strong></h1><p>Oppdatering!</p><p>Personvernerklæringen vår ble oppdatert 4. mai 2020. Vi har fornyet Personvernerklæringen fra topp til tå, slik at den fra og med denne datoen kan gi informasjon om hvordan vi behandler personopplysningene dine i forbindelse med programvaren og tjenestene for «Mi hjemmesikkerhetskamera 1080p (magnetfeste)» som leveres av Hualai.</p><p>Vennligst ta deg litt tid til å gjøre deg kjent med personvernrutinene våre, og ta kontakt hvis du har spørsmål.</p><h2><strong>VÅR FORPLIKTELSE OVERFOR DEG</strong></h2><p>Denne Personvernerklæringen beskriver hvordan Tianjin Hualai Technology Co., Ltd. og dens tilknyttede selskaper i Hualai-gruppen («Hualai», «vi», «vår(e)» eller «oss») samler inn, bruker, deler, behandler og beskytter informasjon du gir oss når du bruker programvaren og tjenestene for Mi hjemmesikkerhetskamera 1080p (magnetfeste). Skulle vi be deg om å oppgi visse opplysninger som kan identifisere deg under bruk av programvaren og tjenestene for Mi hjemmesikkerhetskamera 1080p (magnetfeste), vil de kun bli brukt i samsvar med denne Personvernerklæringen og/eller våre vilkår og betingelser for brukere.</p><p>Personvernerklæringen er laget med tanke på deg, og det er viktig at du har en god forståelse av rutinene våre for innsamling og bruk av personopplysninger, og at du er helt trygg på at det til syvende og sist er du som har kontroll på eventuelle personopplysninger som gis til Hualai.</p><p>I denne personvernerklæringen betyr «personopplysninger» informasjon som kan brukes til å identifisere deg som enkeltperson, enten ut fra disse opplysningene alene eller ut fra opplysningene kombinert med annen informasjon som Hualai har tilgang til om enkeltpersonen.</p><p>Ved å bruke programvaren og tjenestene for Mi hjemmesikkerhetskamera 1080p (magnetfeste), betraktes det som at du har lest, bekreftet og godtatt alle bestemmelsene angitt heri Personvernerklæringen, herunder eventuelle endringer vi kan gjøre fra tid til annen. For å overholde gjeldende lover, herunder lokal datavernlovgivning (f.eks. GDPR i EU), vil vi spesifikt innhente uttrykkelig forhåndssamtykke til bestemt behandling (f.eks. automatisert individuell beslutningstaking) av spesielle kategorier av personopplysninger. Vi er forpliktet til å beskytte personvernet, konfidensialiteten og sikkerheten til personopplysningene dine ved å overholde gjeldende lover, herunder lokal datavernlovgivning. Vi er tilsvarende forpliktet til å sikre at alle våre ansatte og agenter etterlever disse forpliktelsene.</p><p>Det vi ønsker, er til syvende og sist det beste for alle brukerne våre. Hvis du har noen bekymringer om vår databehandlingspraksis som er oppsummert i denne Personvernerklæringen, kan du kontakte vårt personvernombud på privacy@hualaikeji.com for å løse dine spesifikke bekymringer. Vi tar gjerne hånd om bekymringene dine direkte.</p><h2><strong>HVA SLAGS INFORMASJON SOM SAMLES INN, OG HVORDAN VI KAN BRUKE DEN</strong></h2><h3><strong>TYPER INFORMASJON SOM SAMLES INN</strong></h3><p>For å kunne levere tjenester til deg vil vi be deg om å oppgi personopplysninger som trengs for å levere tjenestene. Hvis du ikke oppgir personopplysninger, kan det hende vi ikke kan levere varene eller tjenestene våre til deg.</p><p>Vi samler inn kun den informasjonen som trengs for tjenestenes spesifiserte, uttrykkelige og lovlige formål, og den behandles ikke ytterligere på noe vis som ikke stemmer overens med disse formålene. Vi kan samle inn de følgende typene informasjon (som kan være personopplysninger eller ikke):</p><ul><li><strong>Kontoinformasjon:</strong> Vi vil samle inn informasjon om Mi-kontoen din og Mi-kontoene du deler enheten med.</li><li><strong>Enhetsrelatert informasjon:</strong> Vi kan samle inn informasjon om fastvaren, ytelse, status osv. for enheten din, herunder enhetsnavn, DID, fastvareversjon, installasjonssted (for eksempel stuen), tidssone, sikkerhetskode (hvis relevant) for å vise enheten, batterinivå samt informasjon om minnekortet (feil, gjenværende lagringsplass, opptaksmodus).</li><li><strong>Informasjon om enhetsinnstillinger:</strong> Vi kan samle inn informasjon om enhetens innstillinger, herunder av-/på-status på statusindikatoren, av-/på-status på databruksbegrensning, bildeinnstillinger, innstillinger for nattsyn, innstillinger for overvåkningsassistent (følsomhet, overvåkningsperiode, opptaksintervall, push-innstilling), av-/på-status på hvilemodus osv.</li><li><strong>Nettverksinformasjon:</strong> Vi kan samle inn nettverksrelatert informasjon når enheten din er koblet til et nettverk, herunder nåværende tilkoblingsmodus for Wi-Fi (LAN eller ekstern), tildelt IP-adresse, signalstyrken på Wi-Fi, RSSI, MAC-adresse og <strong>nettverksnavnet for Wi-Fi (SSID) og passordet</strong> du oppgir. Slik informasjon blir kryptert og lagret i en trygg server, og vil bli brukt til formål du har godkjent.</li><li><strong>Informasjon om direkte bildegjengivning:</strong> Vi kan samle inn informasjon om direkte bildegjengivning, herunder nåværende klokkeslett på for bildet, avspillingshastighet, alternativ for bildekvalitet og volum. I tillegg kan du ta et skjermbilde eller spille inn den direkte bildegjengivningen og lagre det på telefonen din.</li><li><strong>Informasjon om intervallopptak:</strong> Vi kan samle inn informasjon om intervallopptak, herunder planlagt opptakstidspunkt, varighet og modus.</li><li><strong>Informasjon om stemmeopptak:</strong> Vi kan samle inn informasjon om stemmeopptak, herunder din innspilte talemelding, opptakstidspunkt og varighet.</li><li><strong>Informasjon om videoopptak:</strong> Når overvåkningsassistenten er aktivert, kan vi samle inn informasjon om videoer som utløses når noen er på stedet eller passerer deteksjonsområdet til kameraet (<strong>videoopptak for overvåkningsassistent</strong>). Vi samler inn informasjon om hendelser som utløser videoopptak, herunder områdeendring og noen som går forbi.</li><li><strong>Tilbakemelding:</strong> Vi samler inn tilbakemeldinger, kontaktinformasjon og rutermodell og feillogger du gir til oss.</li></ul><h3><strong>HVORDAN PERSONOPPLYSNINGENE BRUKES</strong></h3><p>Personopplysninger samles inn for å levere varer og/eller tjenester til deg og for at vi skal overholde gjeldende lover. Du samtykker herved i at vi kan behandle og dele personopplysninger med våre tilknyttede selskaper og tredjepartsleverandører (definert nedenfor) i forbindelse med formålene angitt i denne personvernerklæringen.</p><p>Vi kan bruke personopplysningene dine til følgende formål:</p><ul><li>Kommunikasjon med deg i forbindelse med enheten din, tjenestene eller andre vanlige forespørsler (for eksempel oppdateringer, kundestøtte, informasjon relatert til våre aktiviteter, og varslinger).</li><li>Analyse og utvikling av statistisk informasjon relatert til bruken av våre produkter og tjenester som brukes, for å forbedre våre produkter og tjenester.</li></ul><p>Her finner du flere detaljer om hvordan vi bruker informasjonen din (som kan inkludere personopplysninger):</p><ul><li><strong>Sammenkobling med enheten og datasynkronisering:</strong> Vi samler inn informasjon om kontoer, enhet og nettverk for å synkronisere data, aktivere enheten for å akseptere plugin-instruksjoner, og laste opp data til serveren (gjelder bare for spesifikke funksjoner/tjenester).</li><li><strong>Visning av direkte bildegjengivning:</strong> Du kan vise den direkte bildegjengivningen fra tid til annen på telefonen din. Av denne grunn vil vi samle inn informasjon om klokkeslettet for nåværende bilde, avspillingshastighet, alternativ for bildekvalitet og volum. I tillegg kan du ta et skjermbilde eller spille inn den nåværende bildegjengivningen. Skjermbilde eller videoopptak av direkte bildegjengivning lagres på telefonen din i stedet for å lastes opp på en server.</li><li><strong>Overvåkningsassistent:</strong> Du kan aktivere eller deaktivere funksjonen for overvåkningsassistent. Hvis videoopptak er aktivert, blir den utløst når bildet endrer seg i deteksjonsområdet til kameraet. Du kan angi avstanden (i meter) fra døren for å utløse videoopptak, overvåkningens oppstarts- og sluttidspunkt, og opptaksintervall for å unngå avbrudd fra samme hendelse. Du kan se videoene på nett på telefonen din. For å gjøre dette, samler vi informasjon om dine innstillinger for følsomhet, overvåkningsperioder, opptaksintervall og av-/på-status for pushvarsling ved bildeendring.</li><li><strong>Videoavspilling:</strong> Du kan se videoer av varierende typer i plugin-modulen. For å gjøre dette, samler vi inn og krypterer videoene som utløses av overvåkningsassistenten samt de utløste hendelsene, og lagrer disse krypterte dataene på en sikker server. Videoene lagres på serveren. Du kan laste ned, se eller slette dem i en spesifisert periode. For å gjøre dette, samler vi inn informasjon om nettverket ditt.</li><li><strong>Intervallopptak:</strong> Du kan bruke enheten for å spille inn intervallvideoer. For å gjøre dette, samler vi inn informasjon om din planlagte opptakstid, varighet og modus. Dine intervallvideoer blir bare lagret lokalt.</li><li><strong>Personlig tilpasset stemmevarsling:</strong> Hvis denne funksjonen er aktivert, vil enheten spille av en dedikert talemelding når enheten oppdager av noen beveger på seg. For å gjøre dette, samler vi inn informasjon om din innspilte talemelding, opptakstidspunkt og varighet.</li><li><strong>Toveis Talkback:</strong> Du kan vise informasjon om den direkte bildegjengivningen i plugin-modulen og snakke med den besøkende med funksjonen for toveis talkback. Vi samler ikke inn informasjon om samtalen, med mindre du velger å spille inn den nåværende bildegjengivningen før du starter å bruke toveis talkback. <strong>Vi vil under ingen omstendighet prøve å lese eller identifisere samtalen.</strong></li><li><strong>For å samle inn brukertilbakemelding:</strong> Tilbakemeldingen du gir oss hjelper oss veldig med å forbedre tjenestene våre. For å spore tilbakemeldingen din, kan Hualai bruke personopplysninger du gir til oss for å kontakte deg og arkivere informasjonen.</li><li><strong>For å sende varslinger:</strong> Enheten vil sende deg samsvarende varsling med hensyn til utløsning av hendelser. Du kan for eksempel angi enheten til å sende varsling til telefonen din når det overvåkede bildet endres. For å gjøre dette, samler vi inn informasjon om dine innstillinger for push-varslinger. Du kan deaktivere pushvarsling i Innstillinger.</li></ul><h3><strong>DIREKTE MARKEDSFØRING</strong></h3><p>Vi kan bruke navnet ditt, telefonnummeret ditt, e-postadressen din og Mi-konto-ID-en din for å levere markedsføringsmateriale til deg i forbindelse meg varer og tjenester fra Hualai-selskaper og våre forretningspartnere som tilbyr nettverkstjenester, mobilapplikasjoner og nettskybaserte varer og tjenester. Vi vil kun bruke personopplysningene dine på denne måten etter at vi har innhentet uttrykkelig forhåndssamtykke fra deg gjennom en tydelig bekreftende handling eller indikasjon av ingen innvendinger, i henhold til lokale datavernlover, noe som kan kreve separat uttrykkelig samtykke. Du har rett til å takke nei til vår foreslåtte bruk av personopplysningene dine i forbindelse med direkte markedsføring. Hvis du ikke lenger ønsker å motta bestemte typer e-postkommunikasjon, kan du velge bort dette ved å følge avmeldingslenken nederst i hver kommunikasjon eller ved å sende en e-post til oss på privacy@hualaikeji.com. Vi kommer ikke til å overføre personopplysningene dine til forretningspartnerne våre i forbindelse med direkte markedsføring.</p><h3><strong>INFORMASJONSKAPSLER OG ANDRE TEKNOLOGIER</strong></h3><ul><li><strong>Hva slags informasjon som samles inn, og hvordan vi kan bruke den:</strong> Teknologier som informasjonskapsler, tagger og skript brukes av Hualai og våre tredjepartsleverandører. Disse teknologiene brukes til å analysere trender, administrere nettstedet, spore brukernes bevegelser rundt på nettstedet og samle inn demografisk informasjon om brukerbasen som en helhet. Vi kan motta rapporter basert på bruken av disse teknologiene fra disse selskapene på individuell så vel som aggregert basis.</li><li><strong>Loggfiler:</strong> Som de fleste nettsteder samler vi inn informasjon som lagres i loggfiler. Slik informasjon kan omfatte IP-adresser, nettlesertype, Internett-leverandør (ISP), henvisende/avsluttende sider, operativsystem, dato-/klokkeslettstempel og/eller klikkestrømsdata. Vi knytter ikke disse automatisk innsamlede opplysningene til annen informasjon som vi innsamler om deg.</li><li><strong>Reklame:</strong> Vi samarbeider med tredjepartsleverandører for enten å vise reklame på nettstedet vårt eller for å administrere reklamene våre på andre nettsteder. Våre tredjepartsleverandører kan bruke teknologier slik som informasjonskapsler til å samle inn informasjon om aktivitetene dine på dette nettstedet og andre nettsteder for å kunne vise deg reklame basert på nettleseraktivitetene og interessene dine. Vi vil innhente uttrykkelig forhåndssamtykke fra deg gjennom en tydelig bekreftende handling før vi leverer slik reklametjeneste til deg. Hvis du ikke ønsker at denne informasjonen brukes til å gi deg interessebaserte reklamer, kan du sende en forespørsel til privacy@hualaikeji.com.</li><li><strong>Mobilanalyser:</strong> I enkelte av mobilapplikasjonene våre bruker vi mobilanalyseprogramvare for å få en bedre forståelse av funksjonaliteten til mobilprogramvaren vår på telefonen din. Denne programvaren kan registrere informasjon slik som hvor ofte du bruker applikasjonen, hendelsene som inntreffer i applikasjonen, aggregert forbruk, ytelsesdata og hvor krasj inntreffer i applikasjonen. Vi knytter ikke informasjonen som vi lagrer i analyseprogramvaren, til noen personopplysninger som du sender inn gjennom mobilapplikasjonen.</li><li><strong>Lokal lagring – HTML5/Flash:</strong> Vi bruker lokale lagringsobjekter (LSO-er) slik som HTML5 eller Flash til å lagre innhold og preferanser. Tredjeparter som vi samarbeider med for å kunne tilby visse funksjoner på nettstedene våre eller for å vise reklame basert på nettleseraktiviteten din, bruker også HTML5- eller Flash-informasjonskapsler til å samle inn og lagre informasjon. Ulike nettlesere kan ha egne administrasjonsverktøy for fjerning av HTML5-LSO-er.</li></ul><p> </p><h2><strong>HVEM VI DELER INFORMASJONEN DIN MED</strong></h2><p>Vi selger ikke personopplysninger til tredjeparter.</p><p>Vi kan fra tid til annen dele personopplysningene dine med tredjeparter (som beskrevet nedenfor) for å kunne levere varene eller tjenestene som du har forespurt.</p><p>Informasjon kan deles med tredjepartsleverandører og tilknyttede selskaper oppført nedenfor i dette avsnittet. I hvert tilfelle som beskrives i dette avsnittet, kan du være sikker på at Hualai kun vil dele personopplysningene dine i samsvar med samtykket ditt. Samtykket ditt til Hualai vil aktivere underbehandlere for behandling av personopplysningene dine. Når Hualai deler personopplysningene dine med en tredjepartsleverandør under noen av omstendighetene som beskrives i dette avsnittet, vil Hualai spesifisere kontraktsmessig at tredjeparten er underlagt rutiner og forpliktelser for å overholde gjeldende lokale datavernlover. Hualai vil kontraktsmessig forsikre at alle tredjepartsleverandører overholder personvernstandarder som gjelder for dem i jurisdiksjonen du bor i.</p><h3><strong>DELING MED GRUPPEN VÅR OG TREDJEPARTSLEVERANDØRER</strong></h3><p>For å kunne drive forretninger problemfritt i forbindelse med å tilby deg full funksjonalitet i varene og tjenestene våre kan vi fra tid til annen dele personopplysningene dine med andre Hualai-tilknyttede selskaper eller våre tredjepartsleverandører slik som posthus, leverandørtjenester, telekommunikasjonsselskaper, datasenter, datalagringsanlegg, kundeserviceleverandører, reklame- og markedsføringsleverandører og Hualais representanter. Slike tredjepartsleverandører vil behandle personopplysningene dine på vegne av Hualai eller for ett eller flere av formålene angitt ovenfor. Hvis du ikke lenger vil at vi skal dele denne informasjonen, kan du kontakte oss på privacy@hualaikeji.com.</p><h3><strong>DELING MED ANDRE SELSKAPER I XIAOMI GRUPPENS ØKOSYSTEM</strong></h3><p>Hualai samarbeider med en flott gruppe av selskaper, som sammen danner Mi-økosystemet. Selskapene i Mi-økosystemet er uavhengige entiteter, investert og inkubert av Xiaomi, og er eksperter på sitt område. Hualai kan dele personopplysningene dine med Xiaomi eller andre selskaper i Mi-økosystemet slik at de kan tilby deg og forbedre eksisterende varer og tjenester (både maskinvare og programvare) fra Mi-økosystemet. Noen av disse varene og tjenestene vil fremdeles bære <a id="_Hlk508118041"></a><strong>Xiaomi-/Mijia-/Mitu-merket</strong>, mens andre kan bruke sitt eget merke. Hualai vil gjennomføre hensiktsmessige organisatoriske og tekniske tiltak for å sikre personopplysninger under deling av informasjon, blant annet kryptering av personopplysningene. Hvis Hualai er involvert i en fusjon, et oppkjøp eller salg av alle eller deler av eiendelene våre, blir du varslet via e-post og/eller et fremtredende varsel på nettstedet vårt om eventuelle endringer i eierskap, bruk av personopplysninger og valg du kan ha angående personopplysningene dine.</p><h3><strong>DELING MED ANDRE</strong></h3><p>Hualai kan dele personopplysningene dine uten ytterligere samtykke når det er påkrevd i henhold til gjeldende lov.</p><h3><strong>INFORMASJON SOM IKKE KREVER SAMTYKKE</strong></h3><p>Vi kan dele anonymisert informasjon og statistikk i aggregert form med tredjeparter for forretningsformål, for eksempel med annonsører på nettstedet vårt, og vi kan dele trender med dem angående den generelle bruken av tjenestene våre, for eksempel antallet kunder i visse demografiske grupper som har kjøpt visse produkter eller har utført visse transaksjoner.</p><p>For å unngå tvil: Hualai kan samle inn, bruke eller dele personopplysningene dine uten ditt samtykke dersom det er – og kun i den utstrekning det er – uttrykkelig tillatt i henhold til lokale datavernlover. Slik deling kan forekomme i forbindelse med nødvendig beskyttelse av rettighetene våre, vern om din og andres sikkerhet og overholdelse av krav fra lokale myndigheter til hjelp ved etterforskning av ulovlige aktiviteter.</p><h2><strong>SIKKERHETSFORANSTALTNINGER</strong></h2><h3><strong>Hualai SINE SIKKERHETSTILTAK</strong></h3><p>Vi er forpliktet til å sikre personopplysningene dine. For å unngå uautorisert tilgang, deling eller lignende risikoer har vi implementert rimelige fysiske, elektroniske og administrasjonsmessige prosedyrer for å verne om og sikre informasjonen vi samler inn fra deg under bruken av Hualai-produkter og -tjenester og på Hualai-nettsteder. Vi vil ta alle rimelige tiltak for å verne om personopplysningene dine.</p><p>Når du for eksempel får tilgang til Mi-kontoen din, kan du velge å bruke totrinns verifisering for økt sikkerhet. Når du sender eller mottar data mellom Hualai-enheten din og serverne våre, sørger vi for at de krypteres med SSL (Secure Sockets Layer) og andre algoritmer.</p><p>Alle personopplysninger lagres på sikre servere som er beskyttet i kontrollerte anlegg. Vi klassifiserer informasjonen din basert på viktighet og sensitivitet, og sikrer at personopplysninger har høyeste sikkerhetsprioritet. Vi sikrer at våre ansatte og tredjepartsleverandører som har tilgang til informasjon for å kunne tilby deg varene og tjenestene våre, er underlagt strenge, kontraktsmessige konfidensialitetsforpliktelser, og at de kan disiplineres eller termineres hvis de ikke oppfyller slike forpliktelser. Vi har også spesielle tilgangskontroller for nettskybaserte datalager. Vi går jevnlig gjennom rutinene våre for innsamling, oppbevaring og behandling av informasjon, inkludert fysiske sikkerhetstiltak, for å verne mot uautorisert tilgang og bruk.</p><p>Vi vil ta alle rimelige tiltak for å verne om personopplysningene dine. Du bør imidlertid være klar over at bruk av Internett aldri er helt sikkert, og vi kan derfor ikke garantere sikkerheten eller integriteten til eventuelle personopplysninger som overføres fra deg eller til deg via Internett.</p><h3><strong>HVA DU KAN GJØRE</strong></h3><ul><li>Du kan gjøre din del for å verne om personopplysningene dine ved ikke å dele påloggingspassordet eller kontoinformasjonen din med noen, med mindre vedkommende har behørig fullmakt fra deg. Når du logger på som en Mi-kontobruker på Hualai-nettsteder, spesielt via en annens datamaskin eller offentlige Internett-terminaler, må du alltid logge av på slutten av økten.</li><li>Hualai kan ikke holdes ansvarlig for sikkerhetsmangler forårsaket av tredjeparters tilgang til personopplysningene dine, dersom du deler personopplysningene dine med andre. Uavhengig av det ovenstående må du varsle oss umiddelbart hvis det er uautorisert bruk av kontoen din av en annen Internett-bruker eller andre sikkerhetsbrudd.</li><li>Din assistanse vil hjelpe oss med å beskytte personopplysningene dine.</li></ul><h2><strong>RETNINGSLINJER FOR DATABEVARING</strong></h2><p>Personopplysninger bevares så lenge det er nødvendig for å oppfylle formålet som de ble samlet inn for, eller som påkrevd eller tillatt i henhold til gjeldende lover. Så snart det rimelig kan antas at formålet som personopplysningene ble samlet inn for, ikke lenger har nytte av å bevare personopplysningene, vil vi opphøre bevaringen eller fjerne metoden som knytter personopplysninger til enkeltpersoner. Hvis videre behandling er av offentlig interesse for arkivering, vitenskapelig eller historisk forskning eller statistikkformål i henhold til gjeldende lover, kan dataene bevares av Hualai selv om videre behandling ikke samsvarer med de opprinnelige formålene.</p><p>Alle personopplysninger på enheten blir slettet når du tilbakestiller enheten til fabrikkinnstillinger. For å utføre en hard tilbakestilling, kan du trykke og holde tilbakestillingsknappen i mer enn 3 sekunder til du hører en talemelding om at enheten er tilbakestilt. Vær oppmerksom på at en hard tilbakestilling ikke kan angres, så kontroller at du ikke lenger trenger informasjonen.</p><h2><strong>FÅ TILGANG TIL ANDRE FUNKSJONER PÅ ENHETEN</strong></h2><p>Applikasjonene våre kan trenge tilgang til visse funksjoner på enheten, f.eks. Wi-Fi-nettverksstatusen. Denne informasjonen brukes for å tillate at applikasjoner kjører på enheten og lar deg samhandle med applikasjonene. Du kan når som helst trekke tilbake tillatelsene du har gitt ved å deaktivere dem på enheten eller kontakte oss på privacy@hualaikeji.com.</p><h2><strong>DU HAR KONTROLLEN OVER INFORMASJONEN DIN!</strong></h2><h3><strong>KONTROLLINNSTILLINGER</strong></h3><p>Hualai erkjenner at bekymringer omkring personvern varierer fra person til person. Vi gir derfor eksempler på hvordan Hualai gjør det mulig å begrense innsamlingen, bruken, delingen eller behandlingen av personopplysningene dine og styre personverninnstillingene:</p><ul><li>Legg til- / slett enheten;</li><li>Logg på eller av Mi-kontoen din;</li><li>Gå til «Innstillinger &gt; Innstillinger for overvåkningsassistent» for å aktivere eller deaktivere overvåkningsassistenten;</li><li>Slå på/av for andre tjenester og funksjoner som omhandler sensitiv eller personlig informasjon.</li></ul><p>Hvis du tidligere har samtykket i at vi bruker personopplysningene dine til de ovennevnte formålene, kan du når som helst ombestemme deg ved å skrive til oss eller sende en e-post til privacy@hualaikeji.com.</p><h3><strong>FÅ TILGANG TIL, OPPDATERE, KORRIGERE ELLER SLETTE PERSONOPPLYSNINGER</strong></h3><ul><li>Du har rett til å be om tilgang til og/eller korreksjon av alle personopplysninger vi har lagret om deg. Når du oppdaterer personopplysninger, blir du bedt om å bekrefte identiteten din før vi fortsetter med forespørselen. Etter at vi har innhentet tilstrekkelig informasjon til å ta hånd om forespørselen din om tilgang til eller korreksjon av personopplysninger, vil vi svare på forespørselen innenfor tidsrammen som er angitt i gjeldende datavernlover.</li><li>På forespørsel kan du kostnadsfritt få en kopi av personopplysningene dine som er innsamlet og behandlet av oss. For ytterligere forespørsler om samme informasjon kan vi belaste et rimelig gebyr basert på faktiske administrative kostnader i henhold til gjeldende lover.</li><li>Hvis du ønsker å be om tilgang til personopplysningene vi har om deg, eller hvis du mener noe av informasjonen er feil eller ufullstendig, ber vi deg skrive til oss eller sende oss en e-post til e-postadressen nedenfor. E-post: privacy@hualaikeji.com.</li><li>Hvis du er en EU-bruker iht. GDPR, har du rett til å kreve at vi sletter personopplysningene vi har om deg. Vi vil vurdere grunnlaget for forespørselen om sletting og ta rimelige skritt, herunder tekniske tiltak, hvis grunnlaget er underlagt GDPR.</li><li>Hvis du er en EU-bruker iht. GDPR, har du rett til å kreve at vi begrenser behandlingen av personopplysningene dine. Vi vil vurdere grunnlaget for forespørselen om begrensning. Hvis grunnlaget er underlagt GDPR, vil vi kun behandle personopplysningene dine iht. gjeldende forhold i GDPR og informere deg før behandlingsbegrensningen termineres.</li><li>Hvis du er en EU-bruker iht. GDPR, har du rett til ikke å være gjenstand for en beslutning basert kun på automatiserte behandlingsprosesser, herunder profilering, som får juridiske virkninger for deg eller som på lignende vis påvirker deg betydelig.</li><li>Hvis du er en EU-bruker iht. GDPR, har du rett til å motta personopplysningene dine i et strukturert og vanlig brukt format og å sende informasjonen til en annen datakontrollør.</li></ul><h3><strong>TILBAKETREKKING AV SAMTYKKE</strong></h3><p>Du kan trekke tilbake ditt samtykke til innsamling, bruk og/eller deling av personopplysninger som er i vår besittelse eller under vår kontroll, ved å sende inn en forespørsel. Dette kan utføres ved å klikke på «Trekk tilbake godkjenning» i «Juridisk informasjon» under Innstillinger. Vi vil behandle forespørselen innen rimelig tid fra tidspunktet den ble fremsatt, og deretter ikke samle inn, bruke og/eller dele personopplysninger i samsvar med forespørselen.</p><p>Vær oppmerksom på at tilbaketrekking av samtykke kan få visse juridiske konsekvenser. Avhengig av omfanget på tilbaketrekkingen av samtykket til vår behandling av personopplysninger kan det hende at du ikke kan dra nytte av programvaren og tjenestene for Mi hjemmesikkerhetskamera 1080p (magnetfeste).</p><h2><strong>OVERFØRING AV PERSONOPPLYSNINGER UTENFOR DIN JURISDIKSJON</strong></h2><p>Hvis vi må overføre personopplysninger utenfor jurisdiksjonen din, det være seg til tilknyttede selskaper (innen kommunikasjon, sosiale medier, informasjonsteknologi og nettskyvirksomhet) eller tredjepartsleverandører, vil vi alltid gjøre det i samsvar med gjeldende lover. Særskilt vil vi sikre at alle overføringer skjer i samsvar med kravene i gjeldende, lokale datavernlover ved å implementere hensiktsmessige sikkerhetsforanstaltninger. Du har rett til å bli informert om hensiktsmessige sikkerhetsforanstaltninger som implementeres av Hualai for slik overføring av personopplysninger.</p><p>Hualai kan bruke anlegg i andre land som drives og kontrolleres av Hualai til å behandle eller sikkerhetskopiere personopplysningene dine. Hualai har for øyeblikket datasentre i Beijing, USA, Singapore, Russland og Tyskland. Hvis du er en EU-bruker iht. GDPR, blir personopplysningene dine lagret på en tysk server. Slike jurisdiksjoner i utlandet kan ha eller kan mangle datavernlover som er hovedsakelig like de som finnes i jurisdiksjonen du bor i. Vi kan overføre og lagre personopplysninger på anleggene våre i andre land. Dette endrer imidlertid ikke noen av forpliktelsene våre om å beskytte personopplysningene dine i samsvar med denne personvernerklæringen.</p><h3><strong>DIVERSE</strong></h3><h3><strong>MINDREÅRIGE</strong></h3><p>Vi ser det som foreldrenes ansvar å regulere barnas bruk av varene og tjenestene våre. Vi har uansett retningslinjer som forbyr innkreving av personopplysninger fra mindreårige eller sending av markedsføringsmaterialer til personer i denne kategorien.</p><p>Hualai innhenter ikke eller har ikke til hensikt å innhente noen personopplysninger fra mindreårige. Skulle foreldre eller foresatte ha grunn til å tro at en mindreårig har gitt personopplysninger til Hualai uten deres forutgående samtykke, ber vi dem kontakte oss for å sikre at personopplysningene fjernes og at den mindreårige sier opp abonnementet på alle aktuelle Hualai-tjenester.</p><h3><strong>FORRANG</strong></h3><p>Hvis du har samtykket til de gjeldende brukeravtalene, og det er overensstemmelser mellom slike brukeravtaler og denne personvernerklæringen, skal brukeravtalene ha forrang.</p><h3><strong>OPPDATERINGER AV PERSONVERNERKLÆRINGEN</strong></h3><p>Vi går jevnlig gjennom personvernerklæringen og kan oppdatere den for å gjenspeile endringer i informasjonsrutinene våre. Hvis vi gjør større endringer i Personvernerklæringen, vil vi varsle deg på e-post (sendt til e-postadressen angitt i kontoen din) eller føre opp endringene på alle Hualai-nettsteder eller via programvaren, slik at du er klar over hva slags informasjon vi samler inn og hvordan vi bruker den. Slike endringer i personvernerklæringen skal gjelde fra og med ikrafttredelsesdatoen som er angitt i varslingen eller på nettstedet. Vi oppfordrer deg til å se gjennom denne siden jevnlig for å få den nyeste informasjonen om personvernrutinene våre. Din fortsatte bruk av varene og tjenestene på nettstedene, mobiltelefonen og/eller andre enheter regnes som godtakelse av den oppdaterte personvernerklæringen. Vi kommer til å be om nytt samtykke før vi samler inn ytterligere personopplysninger fra deg eller dersom vi ønsker å bruke eller dele personopplysningene dine i forbindelse med nye formål.</p><h2><strong>MÅ JEG SAMTYKKE TIL NOEN TREDJEPARTERS VILKÅR OG BETINGELSER?</strong></h2><p>Personvernerklæringen vår gjelder ikke for varer og tjenester som tilbys av en tredjepart. Hualai-produkter og -tjenester kan omfatte tredjeparters produkter, tjenester og koblinger til tredjeparters nettsteder. Når du bruker slike varer eller tjenester, kan tredjepartene også samle inn informasjon om deg. Vi anbefaler derfor på det sterkeste at du leser tredjepartenes personvernerklæring slik du har tatt deg tid til å lese vår. Vi er ikke ansvarlig for og kan ikke kontrollere hvordan tredjeparter bruker personopplysninger som de samler inn fra deg. Personvernerklæringen vår gjelder ikke for andre nettsteder som det finnes koblinger til i tjenestene våre.</p><h2><strong>VÅR FREMGANGSMÅTE FOR BEHANDLING AV PERSONOPPLYSNINGER I HENHOLD TIL PERSONVERNFORORDNINGEN</strong></h2><p>Hvis du er en EU-bruker i henhold til Personvernforordningen, vil Hualai sørge for en systematisk fremgangsmåte for administrasjon av personopplysninger, prosesser og informasjonssystemer ved å implementere en risikostyringsmetodikk. I henhold til Personvernforordningen har Hualai for eksempel (1) utpekt et personvernombud (Data Protection Officer (DPO)) med ansvar for å verne om data, og DPO kan kontaktes på dpo@hualaikeji.com; (2) utpekt en representant i Europa, og representanten kan kontaktes på representative.hualai@herrero.es; (3) innført en prosedyre som konsekvensvurdering av databeskyttelse (DPIA).</p><h2><strong>KONTAKT OSS</strong></h2><p>Hvis du har kommentarer eller spørsmål omkring denne Personvernerklæringen eller noen spørsmål knyttet til Lumi sin innsamling, bruk eller deling av personopplysninger, kan du kontakte oss på adressen nedenfor og henvise til «Privacy Policy» (Personvernerklæring):</p><p>Tianjin Hualai Technology Co., Ltd.<br />Adresse: No.10 Jinping Road, Ya'an Street, Nankai District, Tianjin - 300190, Kina<br />E-post: <a href="mailto:privacy@hualaikeji.com">privacy@hualaikeji.com</a></p><p>Takk for at du tok deg til å forstå personvernerklæringen vår!</p>
</div>
</body>
</html>