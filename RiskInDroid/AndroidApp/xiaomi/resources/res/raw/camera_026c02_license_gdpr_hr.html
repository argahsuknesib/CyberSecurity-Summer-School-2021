<!DOCTYPE html><html><head><meta charset='UTF-8'></head><body>
<div id='HR'><p><strong>Ugovor o licenci za softver i usluzi</strong></p><p><strong>[Važna obavijest]</strong></p><p><a id="_Hlk513026998"></a>Shanghai Imilab Technology Co., Ltd. (u daljnjem tekstu „Imilab”) korisnike podsjeća da pažljivo i s razumijevanjem pročitaju Ugovor o licenci za softver i usluzi (ovaj „Ugovor”). <strong>Korisnik mora pažljivo pročitati i u potpunosti razumjeti odredbe ovog ugovora, posebice one koje se odnose na izuzeće ili ograničenje odgovornosti tvrtke Imilab, rješavanje sporova i primjenjive zakone.</strong> <strong>Obratite pozornost na odredbe koje se odnose na izuzeće ili ograničenje odgovornosti označene podebljanim tekstom. Pažljivo pročitajte ugovor pa odlučite prihvaćate li ga ili ne (maloljetne osobe ugovor moraju pročitati u prisutnosti njenog/njegovog zakonskog skrbnika). Preuzimanjem, instalacijom i uporabom softvera, te otvaranjem računa i prijavom na njega, pristajete na ovaj ugovor i sve njegove odredbe.</strong></p><p><strong>Imilab zadržava pravo na izmjene ugovora. Izmjene odredbi ugovora bit će objavljene na službenom web-mjestu ili u softveru te stupiti na snagu s datumom objave.</strong> Korisnik na web-mjestu može ponovno preuzeti i instalirati softver ili pogledati najnoviju inačicu odredbi ovoga ugovora. <strong>Ako ne prihvaćate izmjene ugovora tvrtke Imilab, molimo da odmah prestanite koristiti „Kamera Mi 360° (1080p)</strong>”<strong> softver i usluge tvrtke Imilab; ako nastavite koristiti „Kamera Mi 360° (1080p)”</strong><a id="OLE_LINK5"></a><strong> softver i usluge tvrtke Imilab, smatrat će se da ste prihvatili izmijenjene odredbe ovoga ugovora.</strong></p><h1><strong>1. Opće odredbe</strong></h1><p>1.1. Ovo je ugovor sklopljen između vas (u nastavku „korisnik”) te tvrtke Imilab i njezina operativnog partnera (u nastavku „partner”) koji se odnosi na korisnikovo preuzimanje, instalaciju i korištenje softvera „Kamera Mi 360° (1080p)” (u nastavku „softver”) tvrtke Imilab i povezanih usluga tvrtke Imilab.</p><p>1.2. Tvrtka Imilab nudi softver i usluge za instalaciju na mobilne pametne terminale (i druge uređaje) u svrhu pružanja usluga korisnicima koji koriste te pametne terminale.</p><p>1.3. Vlasništvo i pravo na upravljanje softverom i uslugama pripadaju tvrtki Imilab.</p><h1><strong>2. Opseg licenciranja softvera</strong></h1><p>2.1. Imilab korisniku daje osobnu, neprenosivu i neekskluzivnu licencu za upotrebu softvera bez prava na podlicenciranje.</p><p>2.2. Korisnik može instalirati, koristiti, prikazivati i pokretati softver na jednom mobilnom terminalu u nekomercijalne svrhe. Korisnik softver ne smije instalirati, koristiti ni pokretati u komercijalne svrhe. Korisnik ne smije kopirati, mijenjati ni modificirati podatke softvera, ili bilo koje podatke prenesene u memoriju bilo kojeg terminala tijekom uporabe softvera ni interaktivne podatke koji se stvaraju između klijenta i poslužitelja tijekom uporabe softvera, kao ni pokretati softver s dodacima, ili stvarati izvedene radove u bilo kojem obliku, uključujući a ne ograničavajući se na dodatke te pristup softveru i povezanim sustavima putem neovlaštenih alata/usluga trećih strana. Ako želite komercijalno prodati, kopirati ili distribuirati softver, primjerice u obliku predinstalacije ili paketa, od tvrtke Imilab morate pribaviti pisano ovlaštenje i licencu.</p><p>2.3. Korisnik bez dozvole tvrtke Imilab ne smije instalirati softver na druge terminale koje tvrtka Imilab nije izričito odobrila, uključujući digitalne televizijske prijamnike, igraće konzole, televizije, DVD reproduktore i dr.</p><p>2.4. Korisnik može stvoriti kopiju softvera u svrhu korištenja softvera i usluga, ali tu kopiju smije koristiti isključivo kao sigurnosnu kopiju. Sigurnosna kopija mora sadržavati sve informacije o autorskom pravu kao i izvorni softver.</p><p>2.5. Osim ako to nije izričito navedeno u ovom ugovoru, Imilab korisniku ne daje nikakva druga prava. Ako korisnik namjerava iskoristiti neko drugo pravo, od tvrtke Imilab unaprijed mora pribaviti pisanu suglasnost.</p><h1><strong>3. Preuzimanje, instalacija i nadogradnja softvera</strong></h1><p>3.1. Korisnik preuzima i instalira softver putem web-mjesta ili na način koji odredi Imilab. Da bi se spriječila zaraza mobilnih uređaja zlonamjernim programima koji uništavaju korisničke podatke i preuzimaju privatne podatke korisnika, softver nemojte preuzimati na nepoznatim web-mjestima. Ako od treće strane preuzmete softver ili instalacijski program koji ima isti naziv kao i softver, ali koji nije odobrio Imilab, Imilab ne jamči da ćete ga moći normalno koristiti niti prihvaća odgovornost za gubitke koji time nastanu.</p><p>3.2. Korisnik mora odabrati inačicu softvera koja odgovara instaliranom terminalnom uređaju. U suprotnom će se za softverske probleme, probleme s uređajima ili štete uzrokovane nepodudaranjem inačice softvera i modela uređaja odgovornim smatrati isključivo korisnik.</p><p>3.3. Da bi poboljšao zadovoljstvo korisnika i optimizirao sadržaj usluge, Imilab zadržava pravo zamjene, izmjene ili nadogradnje verzije softvera, kao i pravo na naplatu takve zamjene, izmjene ili nadogradnje, ali pod uvjetom da prije od vas za to dobije suglasnost. Softver će po zadanim postavkama za korisnika omogućiti značajku „upit za nadogradnju”. Ovisno o verziji softvera koju korisnik koristi, Imilab mu daje mogućnost omogućivanja ili onemogućivanja te značajke. Imilab nakon izdavanja nove verzije softvera ne jamči da će korisnik i dalje moći koristiti starije verzije softvera.</p><h1><strong>4. Specifikacije uporabe</strong></h1><p><strong>4.1. Softver i usluge korisnik mora koristiti sukladno ovom ugovoru i zakonima. Korisnik ne smije učiniti sljedeće:</strong></p><p>4.1.1. Izbrisati podatke o autorskom pravu u softveru i drugim kopijama ni mijenjati, brisati ili zaobilaziti tehničke mjere postavljene u softveru u svrhu zaštite prava intelektualnog vlasništva;</p><p>4.1.2. Izvoditi obrnuti inženjering na softveru, primjerice rastavljati, dekompilirati ili na drugi način pokušati pristupiti izvornom kodu softvera;</p><p>4.1.3. Dodavati, uklanjati ili mijenjati značajke ili način funkcioniranja softvera izmjenom ili krivotvorenjem uputa i podataka tijekom upotrebe softvera, ili pak na drugi način koristiti softver ili primijenjene metode u gore navedene svrhe ili ih u te svrhe distribuirati javnosti, bez obzira na to jesu li ili nisu komercijalne prirode;</p><p>4.1.4. Koristiti softver za radnje koje mogu naštetiti mrežnoj sigurnosti, uključujući a ne ograničavajući se na: uporabu neovlaštenih podataka ili pristup neovlaštenim poslužiteljima/računima; neovlašteni pristup javnim mrežama ili operacijskim sustavima drugih te brisanje, izmjenu i dodavanje spremljenih informacija; neovlaštene pokušaje otkrivanja, skeniranja ili testiranja sistemskih ili mrežnih slabosti softvera ili druge radnje koje negativno utječu na mrežnu sigurnost; pokušaj ometanja ili prekida normalnog funkcioniranja sustava softvera ili web-mjesta; namjerno širenje zlonamjernih programa ili virusa ili izvođenje drugih radnji koje prekidaju ili ometaju normalno funkcioniranje mrežnih informacijskih servisa; krivotvorenje naziva ili djelomičnih naziva TCP/IP podatkovnog paketa;</p><p>4.1.5. Prijavljivati se u softver ili usluge, odnosno koristiti ih putem kompatibilnog softvera ili sustava trećih strana koje nije razvila, autorizirala ni odobrila tvrtka Imilab, kao ni izrađivati, objavljivati ni otkrivati gore navedene alate;</p><p>4.1.6. Bez pisanog pristanka tvrtke Imilab izvoditi bilo kakve radnje na softveru ni informacijama koje softver sadrži, što uključuje upotrebu, iznajmljivanje, posuđivanje, kopiranje, izmjenu, postavljanje veze, reprodukciju, kompilaciju, izdavanje, objavu, postavljanje zrcaljene slike web-mjesta ili neovlaštenu upotrebu softvera radi razvoja povezanih izvedenih proizvoda, radova, servisa, dodataka, kompatibilnosti ili međupovezanosti;</p><p>4.1.7. Koristiti softver za objavu, prijenos, otkrivanje ili pohranu bilo kakvog sadržaja koji krši lokalne zakone i propise;</p><p>4.1.8. Koristiti softver za objavu, prijenos, otkrivanje ili pohranu sadržaja koji krši zakonska prava kao što su prava na intelektualno vlasništvo i poslovne tajne drugih;</p><p>4.1.9. Koristiti softver za objavu, prijenos ili otkrivanje oglašivačkih informacija ili skupno slanje neželjene pošte;</p><p>4.1.10. Koristiti softver i druge usluge tvrtke Imilab na nezakonit način, u nezakonite svrhe ili na način koji nije sukladan licenciranoj upotrebi propisanoj ovim ugovorom;</p><p><strong>4.2. Specifikacije objave informacija</strong></p><p>4.2.1. Softver možete koristiti za objavu informacija kao što su prikazi, podaci, tekst, informacije, korisnička imena, slike, fotografije, osobni podaci, audio ili video datoteke, veze i slično, koje vi sami stvorite ili za čiju objavu imate pravo. Morate jamčiti da imate prava na intelektualno vlasništvo ili da ste dobili pravno ovlaštenje za informacije koje prenosite, kao i da vaša uporaba softvera i usluga ne krši zakonska prava ni interese bilo koje treće strane.</p><p>4.2.2. Tijekom korištenja softvera, morate se pridržavati lokalnih zakona i propisa.</p><p>4.2.3. Softver ne smijete koristiti za sljedeće radnje</p><p>4.2.3.1. Proizvodnju, reprodukciju, objavu, otkrivanje ili pohranu sadržaja koji krše lokalne zakone i regulative;</p><p>4.2.3.2. Objavu, prijenos, otkrivanje ili pohranu sadržaja koji krši zakonska prava kao što su pravo na ugled, pravo na portret, prava na intelektualno vlasništvo i poslovne tajne drugih subjekata;</p><p>4.2.3.3. Izmišljanje činjenica ili prikrivanje istine radi obmane ili prijevare drugih;</p><p>4.2.3.4. Objavu, prijenos ili otkrivanje oglašivačkih informacija ili neželjene pošte;</p><p>4.2.3.5. Izvođenje drugih radnji koje krše lokalne zakone, regulative i dr.</p><p>4.2.4. U softveru bez dozvole tvrtke Imilab ne smijete izvoditi komercijalne radnje kao što su oglašavanje ili prodaja robe.</p><p><strong>4.3. Razumijete i pristajete na sljedeće:</strong></p><p><strong>4.3.1. Imilab će provjeriti postoji li sumnja da korisnik krši gore navedene specifikacije upotrebe te će, na temelju te provjere, obustaviti ili ukinuti licencu za upotrebu koja vam je dodijeljena ili poduzeti druge ograničavajuće mjere sukladno ovom ugovoru;</strong></p><p><strong>4.3.2. Imilab će izravno izbrisati sve informacije za koje postoji sumnja da su nezakonite ili da krše zakonska prava drugih subjekata ili ovaj ugovor koje korisnik objavi tijekom upotrebe licenciranog softvera;</strong></p><p><strong>4.3.3. Ako prekršite navedene specifikacije upotrebe i time oštetite treću stranu, morate samostalno u svoje ime preuzeti odgovornost, dok se Imilab neće smatrati odgovornim za gubitke ili troškove koji proizađu iz tog oštećenja;</strong></p><p><strong>4.3.4. Korisnik će obeštetiti tvrtku Imilab te je neće smatrati odgovornom za štete, potraživanja trećih strana, administrativne kazne, štete i/ili troškove, uključujući razumne odvjetničke naknade, troškove istrage i prikupljanja dokaza, koje proizađu iz korisničkog kršenja primjenjivih zakona ili ovog ugovora.</strong></p><h1><strong>5. Pravilnik o zaštiti privatnosti i zaštita osobnih podataka</strong></h1><p>5.1. Zaštita vaših osobnih podataka tvrtki Imilab vrlo je važna. Imilab će u svrhu pružanja softverskih značajki i poboljšanja korisničkog sučelja prikupljati određene vrste podataka sukladno pravilniku o zaštiti privatnosti. Vaše podatke prikupljamo, koristimo i štitimo u skladu s našim pravilnikom o zaštiti privatnosti. Pravilnik o zaštiti privatnosti dostupan je na sljedećem web-mjestu <a style='word-break: break-word' href="https://www.imilab.com/doc/026c04/privacy/privacy.html">https://www.imilab.com/doc/026c04/privacy/privacy.html</a>.</p><p><strong>5.2. S tvrtkom Xiaomi povremeno možemo dijeliti podatke povezane s robnim markama i uslugama Xiaomi/Mijia/Mitu, radi pružanja i poboljšanja zanimljivih proizvoda i usluga (uključujući softver i hardver) tvrtke Xiaomi i tvrtki iz okruženja Mi, te radi ponude boljih značajki i korisničkog iskustva.</strong></p><h1><strong>6. Rizik povezan s uslugom i odricanje od odgovornosti</strong></h1><p>6.1. Korisnik je dužan nabaviti uređaj potreban za pristup internetu i uporabu telekomunikacijskih usluga s dodanom vrijednošću putem mobilnih terminala, te snositi troškove komunikacije, razmjene informacija i sve povezane troškove nastale internetskim pristupom putem osobnog mobilnog terminala ili troškove koje naplaćuju treće strane (uključujući ali ne ograničavajući se na davatelje telekomunikacijskih i mobilnih usluga). Ako su vam potrebne telekomunikacijske usluge s dodanom vrijednošću, preporučamo vam da provjerite troškove kod davatelja telekomunikacijskih usluga s dodanom vrijednošću.</p><p><strong>6.2. Ni Imilab ni partner nisu odgovorni za gubitke koje korisnik pretrpi zbog uzroka koje je moguće povezati s trećom stranom, kao što su kvar komunikacijske linije, tehnički problem, kvar mobilnog terminala, nestabilnost sustava i drugi razni faktori više sile.</strong></p><p><strong>6.3. Na softver, kao i na većinu drugog internetskog softvera, mogu utjecati faktori koji uključuju korisničke radnje, kvalitetu mrežne usluge, razlike društvenog okruženje i sl., a softver može biti i predmetom raznih sigurnosnih problema, npr. neovlaštene upotrebe podataka korisnika, što može dovesti do uznemiravanja u stvarnom životu; ostali softver koji korisnik preuzme i instalira ili druga web-mjesta koja korisnik posjeti mogu sadržavati „Trojanskog konja” i druge viruse koji ugrožavaju sigurnost korisničkih informacija i podataka na terminalu, što pak utječe na normalnu uporabu softvera. Korisnik više pažnje mora posvetiti sigurnosti informacija i zaštiti korisničkih podataka, kao i poboljšanju zaštite lozinkama radi izbjegavanja gubitaka i uznemiravanja.</strong></p><p><strong>6.4. Kada korisnik koristi softver ili od tvrtke Imilab traži određene usluge, softver može uspostaviti vezu sa sustavom ili softverom treće strane radi podrške prilikom upotrebe ili pristupa. Rezultate upotrebe ili pristupa daje treća strana. Imilab ne jamči sigurnost, točnost ni učinkovitost rezultata dobivenih temeljem podrške putem takvog sustava ili softvera niti ne pretpostavlja nesigurne rizike; ako dođe do kakvog spora ili štete, Imilab se neće smatrati odgovornim.</strong></p><p><strong>6.5. Imilab korisnika posebno upozorava na to da radi zaštite poslovnog razvoja tvrtke i autonomije prilagodbe Imilab ima pravo na izmjenu ili obustavu usluga u bilo kojem trenutku bez prethodne obavijesti korisniku i bez odgovornosti prema korisniku ili bilo kojoj trećoj strani.</strong></p><p><strong>6.6. Osim ako to nije izričito propisano zakonom i regulativama, nastojat ćemo softver, tehnologiju i informacije održati sigurnima, učinkovitima, točnima i pouzdanima; no, s obzirom na postojeću tehnologiju, korisnik mora biti svjestan da Imilab to ne može jamčiti.</strong></p><p><strong>6.7. Korisnik će biti jedina odgovorna strana u slučaju osobnih ozljeda, štete nastale uslijed incidenta ili posljedične štete, uključujući gubitak profita, gubitak podataka, prekid poslovanja i ostale komercijalne štete uzrokovane na temelju: (1) korištenja ili nekorištenja licenciranog softvera; (2) neovlaštene upotrebe softvera ili izmjene korisničkih podataka koju provede treća strana; (3) troškova i gubitaka koje je uzrokovao korisnik tijekom upotrebe softvera; (4) pogrešaka korisnika softvera uzrokovanih nerazumijevanjem; (5) drugih gubitaka povezanih sa softverom koje nije moguće povezati s tvrtkom Imilab.</strong></p><p><strong>6.8. U slučaju osobnih ili ekonomskih šteta ili gubitaka nastalih ili koji mogu nastati uslijed djelovanja korisnika i drugih korisnika softvera putem bilo kojeg softvera, ili uslijed obmane ili prijevare korisnika, strana koja je kriva u prekršaju preuzet će cjelokupnu odgovornost.</strong></p><h1><strong>7. Izjava o pravima na intelektualno vlasništvo</strong></h1><p>7.1. Imilab je vlasnik prava na intelektualno vlasništvo za softver. Prava na intelektualno vlasništvo, kao što su autorsko pravo, žig, patent, poslovna tajna i sl., koja se odnose na softver i sve informacije povezane sa softverom (uključujući tekst, slike, zvuk, videozapise, grafike, dizajn sučelja, izgled, podatke ili elektroničke dokumente itd.) zaštićena su lokalnim zakonima i regulativama te odgovarajućim međunarodnim sporazumima. Imilab ima sva gore navedena prava na intelektualno vlasništvo, uz iznimku žiga Xiaomi/Mijia/Mitu.</p><p>7.2. Korisnik bez pisane suglasnosti tvrtke Imilab ne smije neovisno koristiti ni prenositi gore navedena prava intelektualnog vlasništva u komercijalne ili nekomercijalne svrhe niti za to davati dopuštenje trećim stranama. Imilab zadržava pravo na pokretanje sudskog spora u takvim slučajevima.</p><h1><strong>8. Izmjena</strong></h1><p><strong>8.1. Imilab zadržava pravo na povremenu izmjenu odredbi ovog ugovora prema vlastitom nahođenju. Izmijenjene odredbe u kratkom će vremenskom roku biti objavljene na odgovarajućim web-stranicama. Ako se ne slažete s nekom od izmjena, sami morate poduzeti mjere potrebne za otkazivanje usluga. Ako nastavite koristiti usluge, smatrat će se da prihvaćate izmijenjeni ugovor.</strong></p><p><strong>8.2. Imilab ili partner zadržavaju pravo da povremeno i prema vlastitom nahođenju uvedu promjene u usluge koje naplaćuju, kriterije naplate, način naplate, troškove usluge ili uvjete korištenja usluge. Imilab u sklopu pružanja usluga nekim korisnicima sada ili u budućnosti može početi naplaćivati određene naknade. Ako korisnik odbije plaćati te naknade, neće moći koristiti usluge nakon početka razdoblja naplate. </strong>Imilab i partner nastojat će obavijestiti korisnika o svim izmjenama ili dopunama putem e-pošte ili na neki drugi način.</p><h1><strong>9. Primjenjivi zakon i rješavanje sporova</strong></h1><p>9.1. Valjanost i tumačenje ovog ugovora podložni su zakonima Narodne Republike Kine. U nedostatku odgovarajućih pravnih odredbi, upućuje se na primjenu međunarodnih poslovnih praksi i/ili poslovnih praksi.</p><p>9.2. Ovaj je ugovor sklopljen u okrugu Xuhui, Šangaj, Kina.</p><p><strong>9.3. Korisnik i Imilab pristaju na to da sporove oko korištenja usluga najprije pokušaju riješiti međusobnim savjetovanjem. Ako savjetovanjem nije moguće sklopiti nagodbu, svaka strana može pokrenuti spor na sudu odgovarajuće nadležnosti u mjestu sklapanja ugovora.</strong></p><h1><strong>10. Razno</strong></h1><p>10.1. Za bilo koju određenu uslugu u sklopu softvera može postojati poseban ugovor, povezana poslovna pravila i sl. (u daljnjem tekstu „poseban ugovor”), pa molimo da pročitate i prihvatite odgovarajući poseban ugovor prije korištenja takvih usluga.</p><p>10.2. Ovaj ugovor stupa na snagu <strong>30. travnja 2021.</strong></p><p>10.3. Naslovi odredbi ovog ugovora služe za lakše snalaženje, te ih je prilikom tumačenja ovog ugovora potrebno zanemariti.</p><p>10.4. Ako bilo koja od odredbi ovog ugovora prestane biti valjana ili se ne može primjenjivati iz bilo kojeg razloga, preostale odredbe i dalje će ostati na snazi, te će biti obvezujuće za obje ugovorne strane.</p><p>Imilab</p></div>
<br/>
<br/>


</body></html>