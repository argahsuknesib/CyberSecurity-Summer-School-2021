<!DOCTYPE html><html><head><meta charset='UTF-8'></head><body>
    <div id='TH'><h1><strong>นโยบายความเป็นส่วนตัว</strong></h1><p>อัปเดต!</p><p>นโยบายความเป็นส่วนตัวของเราได้รับการแก้ไขเมื่อวันที่ <strong>6 ตุลาคม ค.ศ. 2020</strong> เราได้ปรับปรุงนโยบายความเป็นส่วนตัวของเราตั้งแต่หน้าแรกถึงท้ายสุดตั้งแต่วันนี้เป็นต้นไป นโยบายความเป็นส่วนตัวนี้จะมอบรายละเอียดความเป็นส่วนตัวเกี่ยวกับวิธีที่เราจัดการข้อมูลส่วนบุคคลของคุณสำหรับซอฟต์แวร์และบริการของ Mi กล้องรักษาความปลอดภัยประจำบ้าน 360° 2K Pro ที่ให้บริการโดย Imilab</p><p>โปรดสละเวลาสักครู่เพื่อทำความคุ้นเคยกับแนวปฏิบัติด้านความเป็นส่วนตัวของเรา และแจ้งให้เราทราบหากคุณมีคำถามใดๆ</p><h2><strong>ความรับผิดชอบของเราที่มีต่อคุณ</strong></h2><p>นโยบายความเป็นส่วนตัวนี้จะกำหนดวิธีที่ Shanghai Imilab Technology Co., Ltd. ("Imilab" "เรา" "ของเรา" หรือ "พวกเรา") รวบรวม ใช้ เปิดเผย ดำเนินการ และปกป้องข้อมูลใดๆ ก็ตามที่คุณมอบให้กับเราเมื่อคุณใช้ผลิตภัณฑ์และบริการของ Mi กล้องรักษาความปลอดภัยประจำบ้าน 360° 2K Pro หากเราขอให้คุณมอบข้อมูลบางประการที่สามารถระบุตัวตนของคุณได้เมื่อใช้ผลิตภัณฑ์และบริการของกล้องถ่ายรูป IMILAB ข้อมูลดังกล่าวจะถูกนำมาใช้ตามนโยบายความเป็นส่วนตัวฉบับนี้และ/หรือข้อกำหนดและเงื่อนไขสำหรับผู้ใช้ของเราเท่านั้น</p><p>นโยบายความเป็นส่วนตัวถูกออกแบบโดยคำนึงถึงคุณ และคุณควรมีความเข้าใจที่ครอบคลุมเรื่องแนวทางการปฏิบัติในการรวบรวมและใช้ข้อมูลส่วนบุคคล ซึ่งถือเป็นสิ่งสำคัญ พร้อมทั้งความมั่นใจอย่างเต็มที่ว่าท้ายที่สุดแล้ว คุณยังสามารถควบคุมข้อมูลส่วนตัวใดๆ ก็ตามที่คุณมอบให้กับ Imilab ได้</p><p>ในนโยบายความเป็นส่วนตัวนี้ "ข้อมูลส่วนบุคคล" หมายถึง ข้อมูลที่สามารถใช้เพื่อระบุตัวบุคคลได้ ไม่ว่าจะระบุได้จากข้อมูลดังกล่าวเพียงอย่างเดียว หรือระบุได้จากการรวมเข้ากันกับข้อมูลอื่นๆ ที่ Imilab สามารถเข้าถึงได้ของบุคคลนั้น ข้อมูลส่วนบุคคลดังกล่าวอาจรวมถึง แต่ไม่จำกัดเฉพาะข้อมูลที่คุณมอบแก่เราหรืออัปโหลด ข้อมูลอุปกรณ์ เป็นต้น</p><p>เมื่อคุณใช้ผลิตภัณฑ์และบริการของ Mi กล้องรักษาความปลอดภัยประจำบ้าน 360° 2K Pro จะถือว่าคุณได้อ่าน รับทราบ และยอมรับข้อสัญญาที่ระบุไว้ในนโยบายความเป็นส่วนตัวนี้แล้ว รวมถึงการเปลี่ยนแปลงใดๆ ที่เราอาจดำเนินการเป็นระยะๆ เพื่อให้สอดคล้องกับกฎหมายที่บังคับใช้ รวมถึงตัวบทกฎหมายท้องถิ่นว่าด้วยการคุ้มครองข้อมูล เราจะขอความยินยอมอย่างชัดแจ้งก่อนการจัดการประมวลผลข้อมูลใดๆ (เช่น การตัดสินใจของบุคคลโดยอัตโนมัติ) ของข้อมูลส่วนบุคคลประเภทพิเศษ เราให้คำมั่นที่จะปกป้องความเป็นส่วนตัว ความลับ และความปลอดภัยของข้อมูลส่วนบุคคลของคุณ โดยให้สอดคล้องกับกฎหมายที่บังคับใช้ รวมถึงกฎหมายท้องถิ่นที่ว่าด้วยการคุ้มครองข้อมูลของคุณ เราให้คำมั่นอย่างเสมอภาคกัน เพื่อให้มั่นใจว่าพนักงานและตัวแทนของเราทั้งหมดปฏิบัติตามข้อผูกพันเหล่านี้</p><p>ในท้ายที่สุดแล้ว สิ่งที่เราต้องการก็คือสิ่งที่ดีที่สุดสำหรับผู้ใช้ของเราทุกคน หากคุณมีข้อกังวลใดๆ เกี่ยวกับระเบียบปฏิบัติในการจัดการข้อมูลของเราตามที่สรุปไว้ในนโยบายความเป็นส่วนตัวนี้ โปรดติดต่อเจ้าหน้าที่ฝ่ายปกป้องข้อมูลของเราได้ที่ privacy@imilab.com เพื่อแก้ไขข้อกังวลที่เฉพาะเจาะจงของคุณ เรายินดีที่จะจัดการกับข้อกังวลของคุณโดยตรง</p><h2><strong>ข้อมูลอะไรที่ได้รับการรวบรวมและวิธีที่เราใช้ข้อมูลดังกล่าว</strong></h2><h3><strong>ประเภทของข้อมูลที่รวบรวม</strong></h3><p>เพื่อส่งมอบบริการของเราให้แก่คุณ เราจะขอให้คุณให้ข้อมูลส่วนบุคคลที่จำเป็นต่อการให้บริการต่างๆ เหล่านั้นแก่คุณ หากคุณไม่ให้ข้อมูลส่วนบุคคลของคุณ เราอาจไม่สามารถส่งมอบผลิตภัณฑ์หรือบริการของเราให้แก่คุณได้</p><p>เราจะรวบรวมข้อมูลเฉพาะที่จำเป็นสำหรับวัตถุประสงค์ดังที่ได้ระบุไว้จำเพาะอย่างชัดเจนและถูกต้องตามกฎหมายเท่านั้น และจะไม่ดำเนินการใดๆ ต่อไปโดยไม่สอดคล้องกับวัตถุประสงค์เหล่านั้น เราอาจเก็บรวบรวมข้อมูลประเภทต่างๆ ดังต่อไปนี้ (ซึ่งอาจเป็นข้อมูลส่วนบุคคลหรือไม่ใช่ก็ตาม):</p><ul><li><a id="OLE_LINK3"></a><strong>ข้อมูลบัญชี:</strong> เราจะเก็บรวบรวมข้อมูลเกี่ยวกับบัญชี Mi ของคุณและบัญชี Mi ที่คุณแชร์อุปกรณ์ด้วย</li><li><strong>ข้อมูลเกี่ยวกับอุปกรณ์:</strong> เราอาจเก็บรวบรวมข้อมูลเกี่ยวกับฮาร์ดแวร์ ประสิทธิภาพ สถานะ ฯลฯ ของอุปกรณ์ของคุณรวมถึงชื่ออุปกรณ์ DID เวอร์ชันเฟิร์มแวร์ ตำแหน่งการติดตั้ง (เช่น ในห้องรับแขก) เขตเวลา รหัสความปลอดภัย (ถ้ามี) สำหรับการดูอุปกรณ์ ข้อมูลเกี่ยวกับหน้าจอ (เช่น ความคมชัด การปรับขนาด) และข้อมูลเกี่ยวกับการ์ดหน่วยความจำ (ข้อผิดพลาด พื้นที่จัดเก็บที่เหลืออยู่ โหมดการบันทึก)</li><li><strong>ข้อมูลเกี่ยวกับการตั้งค่าอุปกรณ์:</strong> เราอาจเก็บรวบรวมข้อมูลเกี่ยวกับการตั้งค่าอุปกรณ์รวมถึงการเปิด/ปิดไฟแสดงสถานะ การเปิด/ปิดการป้องกันการใช้งานข้อมูล การเปิด/ปิดเฟรมอัจฉริยะ สวิตช์ป้องกันการไหล การตั้งค่าการกีดขวางทางกายภาพ การตั้งค่าภาพ การตั้งค่าการมองเห็นในตอนกลางคืน การตั้งค่าผู้ช่วยเฝ้าระวังบ้าน (ความไวต่อสิ่งกระตุ้น ระยะเวลาการเฝ้าระวังบ้าน ช่วงการถ่ายภาพ สวิตช์การติดตามผ่านโทรศัพท์มือถือ การตั้งค่าการพุช) การตรวจจับเสียงร้องไห้ของเด็ก</li><li><strong>ข้อมูลเครือข่าย:</strong> เราอาจเก็บรวบรวมข้อมูลเกี่ยวกับเครือข่ายเมื่ออุปกรณ์ของคุณเชื่อมต่อเข้ากับเครือข่าย โหมดการเชื่อมต่อ Wi-Fi ในปัจจุบัน (LAN หรือ ระยะไกล) ที่อยู่ IP ที่กำหนด ความแรงของสัญญาณ Wi-Fi รวมถึง RSSI ที่อยู่ MAC <strong>ชื่อเครือข่าย Wi-Fi (SSID) และรหัสผ่านที่คุณให้</strong> ข้อมูลดังกล่าวจะได้รับการเข้ารหัสและจัดเก็บไว้บนเซิร์ฟเวอร์ที่ปลอดภัยและจะได้รับการนำไปใช้งานตามวัตถุประสงค์ที่คุณให้อนุญาตเท่านั้น</li><li><strong>ข้อมูลเกี่ยวกับการบันทึกเสียง:</strong> เราอาจเก็บรวบรวมข้อมูลเกี่ยวกับการบันทึกเสียงรวมถึงข้อความเสียงที่ได้รับการบันทึก เวลาและระยะเวลาที่ทำการบันทึกของคุณ</li><li><strong>ข้อมูลเกี่ยวกับการบันทึกวิดีโอ:</strong> เมื่อมีการเปิดใช้งานผู้ช่วยเฝ้าระวังบ้าน เราอาจเก็บรวบรวมข้อมูลเกี่ยวกับวิดีโอที่ได้รับการสั่งงานเมื่อมีคนเข้าใกล้หรือเดินผ่านภายในพิสัยการตรวจจับของกล้องถ่ายรูป (<strong>กล่าวคือ การบันทึกวิดีโอของผู้ช่วยเฝ้าระวังบ้าน</strong>) และวิดีโอซึ่งได้รับการสั่งงานโดยเสียงร้องไห้ของบุตรหลานของคุณเมื่อมีการเปิดใช้งานการตรวจจับเสียงร้องไห้ของเด็ก (<strong>กล่าวคือ การบันทึกวิดีโอการร้องไห้ของเด็ก</strong>) ด้วยเหตุนี้ เราจึงอาจเก็บรวบรวมข้อมูลเกี่ยวกับการบันทึกรวมถึงวันที่และระยะเวลาที่ทำการบันทึก สถานการณ์ที่มีการสั่งงาน ความเร็วในการเล่นวิดีโอ หากคุณใช้การ์ดสำหรับการจัดเก็บข้อมูล คุณสามารถเลือกได้ว่าจะจัดเก็บวิดีโอไว้ที่การ์ดจัดเก็บข้อมูลในโหมดการบันทึกที่คุณกำหนด เราอาจเก็บรวบรวมข้อมูลเกี่ยวกับสถานการณ์ต่างๆ ที่สั่งงานการบันทึกวิดีโอรวมถึงการเปลี่ยนแปลงบริเวณ คนที่เดินผ่าน เสียงร้องไห้ของเด็กและการสั่งงานสถานการณ์อัจฉริยะได้เช่นกัน</li><li><strong>ข้อเสนอแนะ:</strong> เราจะรวบรวมข้อเสนอแนะ ข้อมูลการติดต่อ และบันทึกข้อผิดพลาดที่คุณให้เรา</li><li><strong>ข้อมูลเกี่ยวกับอุปกรณ์ย่อย BLE: </strong>Mi กล้องรักษาความปลอดภัยประจำบ้าน 360° 2K Pro จะทำหน้าที่เป็นเกตเวย์ BLE เพื่อรองรับอุปกรณ์ย่อย BLE อื่นๆ ในการเชื่อมต่อเข้ากับอินเทอร์เน็ต เราจะเก็บรวบรวมข้อมูลเกี่ยวกับอุปกรณ์ย่อย BLE ซึ่งเชื่อมต่อเข้ากับ Mi กล้องรักษาความปลอดภัยประจำบ้าน 360° 2K Pro รวมถึงหมายเลข ID ของอุปกรณ์ของอุปกรณ์ย่อย BLE ชื่ออุปกรณ์ สถานะของอุปกรณ์ ที่อยู่ MAC ความแรงของสัญญาณ </li></ul><h3><strong>ข้อมูลส่วนบุคคลจะถูกใช้งานอย่างไร</strong></h3><p>ข้อมูลส่วนบุคคลจะถูกรวบรวมสำหรับการให้บริการและ/หรือมอบผลิตภัณฑ์แก่คุณ และการปฏิบัติตามกฎหมายในส่วนของเราภายใต้กฎหมายที่บังคับใช้ คุณให้การยินยอม ณ ที่นี้ว่าเราสามารถดำเนินการและเปิดเผยข้อมูลส่วนบุคคลแก่บริษัทในเครือของเรา (ซึ่งอยู่ในธุรกิจการสื่อสาร สื่อสังคม เทคโนโลยี และระบบคลาวด์) ผู้ให้บริการซึ่งเป็นบุคคลภายนอก (ระบุไว้ด้านล่าง) เพื่อวัตถุประสงค์ที่ระบุไว้ในนโยบายความเป็นส่วนตัวนี้</p><p>เราอาจใช้ข้อมูลส่วนบุคคลของคุณเพื่อจุดประสงค์ดังต่อไปนี้:</p><ul><li><a id="OLE_LINK1"></a><a id="OLE_LINK2"></a>มอบ ดำเนินการ รักษา ปรับปรุง และพัฒนาสินค้าและ/หรือบริการของเราให้กับคุณ รวมถึงการบริการหลังการขายและบริการช่วยเหลือลูกค้า และสำหรับบริการบนอุปกรณ์ของคุณหรือผ่านเว็บไซต์ของเรา</li><li>สื่อสารกับคุณเกี่ยวกับอุปกรณ์ บริการ หรือการสอบถามทั่วไปของคุณ เช่น รายการอัปเดต ข้อสอบถามทั่วไปของลูกค้า ข้อมูลเกี่ยวกับกิจกรรมของเรา และการแจ้งต่างๆ</li><li>วิเคราะห์และพัฒนาข้อมูลทางสถิติด้านการใช้ผลิตภัณฑ์และบริการของเราเพื่อปรับปรุงผลิตภัณฑ์และบริการให้ดีขึ้น</li><li>การเสริมประสิทธิภาพและความปลอดภัยของอุปกรณ์ของคุณ</li><li>จัดเก็บและรักษาข้อมูลของคุณสำหรับการดำเนินธุรกิจหรือข้อผูกมัดทางกฎหมายของเรา</li><li>การให้บริการในพื้นที่โดยต้องสื่อสารกับเซิร์ฟเวอร์ของเรา</li></ul><p>รายละเอียดเพิ่มเติมเกี่ยวกับวิธีที่เราใช้ข้อมูลของคุณ (ซึ่งอาจรวมถึงข้อมูลส่วนบุคคล) มีดังต่อไปนี้:</p><ul><li><strong>การจับคู่กับอุปกรณ์และการซิงค์ข้อมูล:</strong> เราจะเก็บรวบรวมข้อมูลเกี่ยวกับบัญชี อุปกรณ์และเครือข่ายเพื่อซิงค์ข้อมูล เปิดใช้งานอุปกรณ์เพื่อยอมรับคำแนะนำในการใช้งานปลั๊กอิน และอัปโหลดข้อมูลไปยังเซิร์ฟเวอร์ (ใช้ได้กับบางฟังก์ชัน/บริการเท่านั้น)</li><li><strong>การดูภาพสด:</strong> คุณสามารถดูภาพสดในโทรศัพท์ของคุณได้เป็นครั้งคราวไป ด้วยเหตุผลดังกล่าว เราจะเก็บรวบรวมข้อมูลเกี่ยวกับเวลาของภาพในปัจจุบัน ความเร็วในการเล่นภาพ ตัวเลือกเกี่ยวกับคุณภาพของภาพและระดับเสียง นอกจากนี้ คุณยังสามารถจับภาพหน้าจอหรือบันทึกภาพสดในปัจจุบันได้ ภาพหน้าจอของภาพสด/การบันทึกวิดีโอจะได้รับการบันทึกลงในโทรศัพท์ของคุณแทนที่จะได้รับการอัปโหลดไปยังเซิร์ฟเวอร์ คุณสามารถควบคุมมุมโดยใช้แป้นลูกศรได้ เพื่อให้สามารถทำเช่นนี้ได้ เราจะส่งคำสั่งการควบคุมของคุณไปยังอุปกรณ์</li><li><strong>ผู้ช่วยเฝ้าระวังบ้าน:</strong> คุณสามารถเปิดใช้งานหรือปิดใช้งานฟังก์ชันผู้ช่วยเฝ้าระวังบ้านได้ หากเปิดใช้งาน การบันทึกวิดีโอจะได้รับการสั่งงานเมื่อมีการเปลี่ยนแปลงของภาพภายในพิสัยการตรวจจับของกล้องถ่ายรูป คุณสามารถตั้งค่าระยะห่าง (เป็นเมตร) จากประตูเพื่อสั่งงานการบันทึกวิดีโอ เวลาเริ่มต้นและเวลาสิ้นสุดของการเฝ้าระวังบ้านและช่วงของการถ่ายภาพเพื่อหลีกเลี่ยงการหยุดชะงักจากสถานการณ์ที่เหมือนกันได้ คุณสามารถดูวิดีโอแบบออนไลน์ได้ที่โทรศัพท์ของคุณ เพื่อให้สามารถทำเช่นนี้ได้ เราจะเก็บรวบรวมข้อมูลเกี่ยวกับการตั้งค่าของคุณในส่วนของความไวต่อสิ่งกระตุ้น ระยะเวลาของการเฝ้าระวังบ้าน ช่วงของการถ่ายภาพและการเปิด/ปิดการแจ้งเตือนแบบพุชเมื่อมีการเปลี่ยนแปลงของภาพ</li><li><strong>การเล่นวิดีโอ:</strong> คุณสามารถดูวิดีโอประเภทต่างๆ ในปลั๊กอินได้ เพื่อให้สามารถทำเช่นนี้ได้ เราจะเก็บรวบรวมและเข้ารหัสวิดีโอที่ได้รับการสั่งงานโดยผู้ช่วยเฝ้าระวังบ้านรวมถึงสถานการณ์การสั่งงานต่างๆ และบันทึกข้อมูลที่ได้รับการเข้ารหัสเอาไว้บนเซิร์ฟเวอร์ที่ปลอดภัย วิดีโอจะได้รับการจัดเก็บเอาไว้บนเซิร์ฟเวอร์ เพื่อให้สามารถทำเช่นนี้ได้ เราจะเก็บรวบรวมข้อมูลเกี่ยวกับเครือข่ายของคุณ ข้อมูลเกี่ยวกับการบันทึกรวมถึงวันที่ทำการบันทึก เวลาที่ทำการบันทึก สถานการณ์ที่มีการสั่งงาน ระยะเวลาของการบันทึกวิดีโอ การตั้งค่าเสียง ความเร็วในการเล่นวิดีโอ</li><li><strong>การตรวจจับเสียงร้องไห้ของเด็ก:</strong> เมื่อเปิดใช้งานการตรวจจับเสียงร้องไห้ของเด็ก คุณจะได้รับการแจ้งเตือนแบบพุชเมื่อตรวจจับเสียงร้องไห้ของเด็กได้ เราจะดำเนินการกับข้อมูลในเครื่องของคุณและจะไม่อัปโหลดข้อมูลดังกล่าวไปไว้บนคลาวด์ เพื่อให้สามารถทำเช่นนั้นได้ เราจะเก็บรวบรวมข้อมูลเกี่ยวกับสถานะการเปิด/ปิดการแจ้งเตือนแบบพุชสำหรับเสียงร้องไห้ของเด็ก</li><li><strong>การตอบรับแบบสองทาง:</strong> คุณสามารถดูข้อมูลเกี่ยวกับภาพสดในปลั๊กอินและสนทนากับแขกผู้มาเยือนโดยใช้ฟังก์ชันการตอบรับแบบสองทางได้ เราจะไม่เก็บรวบรวมข้อมูลเกี่ยวกับการสนทนาของคุณหากคุณไม่ได้เลือกบันทึกภาพสดก่อนที่จะมีการใช้การตอบรับแบบสองทาง <strong>แต่ไม่ว่าจะในกรณีใดก็ตาม เราจะไม่พยายามอ่านหรือระบุการสนทนาของคุณ</strong></li><li><strong>ในการรวบรวมข้อเสนอแนะ:</strong> ข้อเสนอแนะที่คุณให้นั้นเป็นประโยชน์อย่างยิ่งในการช่วยเราปรับปรุงบริการของเรา เพื่อให้สามารถติดตามข้อเสนอแนะของคุณได้ Imilab อาจใช้ข้อมูลส่วนบุคคลที่คุณให้เราในการติดต่อคุณและการเก็บบันทึกต่างๆ</li><li><strong>การส่งการแจ้งเตือน:</strong> อุปกรณ์จะส่งการแจ้งเตือนไปถึงคุณตามสถานการณ์ที่มีการสั่งงาน ตัวอย่างเช่น คุณสามารถตั้งค่าให้อุปกรณ์ส่งการแจ้งเตือนไปยังโทรศัพท์ของคุณเมื่อพบว่ามีการเปลี่ยนแปลงของภาพ เพื่อให้สามารถทำเช่นนี้ได้ เราจะเก็บรวบรวมข้อมูลเกี่ยวกับการตั้งค่าพุชของคุณ คุณสามารถปิดใช้งานการแจ้งเตือนแบบพุชในการตั้งค่าได้</li></ul><h3><strong>การตลาดทางตรง</strong></h3><p>เราอาจใช้หมายเลข ID ของบัญชี Mi ของคุณเพื่อมอบเอกสารทางการตลาดที่เกี่ยวข้องกับสินค้าและบริการของบริษัทต่างๆ ของ Imilab และพันธมิตรทางธุรกิจของเราซึ่งให้บริการและผลิตภัณฑ์ด้านเครือข่าย แอปพลิเคชันสำหรับอุปกรณ์เคลื่อนที่ และระบบคลาวด์ให้แก่คุณ เราจะใช้ข้อมูลส่วนบุคคลของคุณเฉพาะเมื่อเราได้รับการยินยอมโดยชัดแจ้งจากคุณแล้ว และมีการกระทำอันเป็นการยืนยันอย่างชัดเจน หรือมีการบ่งชี้แล้วว่าไม่ขัดต่อกฎหมายการปกป้องข้อมูลในท้องถิ่นเท่านั้น ซึ่งอาจจำเป็นต้องได้รับการยินยอมโดยชัดแจ้งที่แยกต่างหาก คุณมีสิทธิที่จะปฏิเสธการใช้ข้อมูลส่วนบุคคลของคุณสำหรับการตลาดทางตรงตามการเสนอของเราได้ หากคุณไม่ต้องการรับการสื่อสารทางอีเมลบางประเภทอีกต่อไป คุณสามารถยกเลิกการรับอีเมลดังกล่าวได้โดยส่งอีเมลมาหาเราที่ privacy@imilab.com เราจะไม่ถ่ายโอนข้อมูลส่วนบุคคลของคุณให้แก่คู่ค้าทางธุรกิจของเรา เพื่อให้คู่ค้าทางธุรกิจของเรานำข้อมูลดังกล่าวไปใช้เพื่อการทำตลาดทางตรง</p><h3><strong>คุกกี้และเทคโนโลยีอื่น ๆ</strong></h3><ul><li><strong>เก็บรวบรวมข้อมูลอะไรบ้าง และเราใช้ข้อมูลเหล่านั้นอย่างไร:</strong> เทคโนโลยีต่างๆ เช่น คุกกี้ แท็ก และสคริปต์จะถูกใช้โดย Imilab และผู้ให้บริการที่เป็นบริษัทอื่นของเรา เทคโนโลยีเหล่านี้จะนำมาใช้ในการวิเคราะห์แนวโน้ม จัดการไซต์ ติดตามความเคลื่อนไหวของผู้ใช้บนเว็บไซต์ และเพื่อรวบรวมข้อมูลประชากรศาสตร์เกี่ยวกับฐานผู้ใช้โดยรวมของเรา เราอาจได้รับรายงานตามการใช้งานของเทคโนโลยีเหล่านี้โดยบริษัทเหล่านี้เฉพาะราย เช่นเดียวกับพื้นฐานรวม</li><li><strong>ไฟล์บันทึก:</strong> เช่นเดียวกันกับเว็บไซต์ส่วนใหญ่ เราจะรวบรวมข้อมูลบางรายการแล้วเก็บไว้ในไฟล์บันทึก ข้อมูลนี้อาจรวมถึงที่อยู่อินเทอร์เน็ตโพรโทคอล (IP) ประเภทของเบราว์เซอร์ ผู้ให้บริการอินเทอร์เน็ต (ISP) หน้าเพจอ้างอิง/ออก ระบบปฏิบัติการ วันที่/เวลาประทับ และ/หรือข้อมูลพฤติกรรมการคลิก เราไม่ได้เชื่อมโยงข้อมูลที่เก็บรวบรวมโดยอัตโนมัตินี้กับข้อมูลอื่น ๆ ที่เรารวบรวมเกี่ยวกับตัวคุณ</li><li><strong>การโฆษณา:</strong> เราเป็นคู่ค้ากับผู้ให้บริการซึ่งเป็นบุคคลภายนอก เพื่อแสดงโฆษณาบนเว็บไซต์ของเรา หรือเพื่อจัดการการโฆษณาของเราบนเว็บไซต์อื่นๆ ผู้ให้บริการซึ่งเป็นบุคคลภายนอกของเราอาจใช้เทคโนโลยี เช่น คุกกี้ เพื่อรวบรวมข้อมูลเกี่ยวกับกิจกรรมของคุณบนเว็บไซต์นี้และเว็บไซต์อื่นๆ เพื่อที่จะจัดเตรียมโฆษณาตามการค้นหากิจกรรมและความสนใจต่างๆ ของคุณ เราจะขอรับความยินยอมโดยชัดแจ้งจากคุณแล้ว และมีการดำเนินการยืนยันที่ชัดเจนก่อนจะให้บริการการโฆษณานี้กับคุณ หากคุณไม่ประสงค์ให้เราใช้ข้อมูลนี้เพื่อวัตถุประสงค์ในการให้บริการโฆษณากับคุณตามความสนใจ คุณสามารถส่งอีเมลไปที่ privacy@imilab.com ได้</li><li><strong>การวิเคราะห์สำหรับอุปกรณ์เคลื่อนที่:</strong> ภายในบางแอปพลิเคชันบนอุปกรณ์เคลื่อนที่ของเรา เราใช้ซอฟต์แวร์การวิเคราะห์สำหรับอุปกรณ์เคลื่อนที่ เพื่อช่วยให้พวกเราเข้าใจฟังก์ชันการทำงานของซอฟต์แวร์อุปกรณ์เคลื่อนที่ของเราบนโทรศัพท์ของคุณได้ดียิ่งขึ้น ซอฟต์แวร์นี้อาจบันทึกข้อมูลอย่างเช่น ความถี่ในการใช้งานแอปพลิเคชันของคุณ กิจกรรมที่เกิดขึ้นภายในแอปพลิเคชัน การใช้งานที่รวบรวมไว้ ข้อมูลด้านประสิทธิภาพ และส่วนที่เกิดเหตุขัดข้องภายในแอปพลิเคชัน เราไม่ได้เชื่อมโยงข้อมูลที่เราจัดเก็บไว้ในซอฟต์แวร์การวิเคราะห์ไปยังข้อมูลส่วนบุคคลใด ๆ ที่คุณส่งในแอปพลิเคชันมือถือ</li><li><strong>พื้นที่จัดเก็บข้อมูลภายใน HTML5/Flash:</strong> เราใช้ Local Storage Objects (LSOs) เช่น HTML5 หรือ Flash เพื่อจัดเก็บเนื้อหาและความชอบพิเศษต่างๆ บุคคลภายนอกซึ่งเป็นคู่ค้ากับเราให้ฟีเจอร์บางอย่างบนเว็บไซต์ของเรา หรือเพื่อแสดงโฆษณาตามกิจกรรมการท่องเว็บไซต์ของคุณ นอกจากนี้ยังใช้คุกกี้ HTML5 หรือ Flash เพื่อเก็บรวบรวมและจัดเก็บข้อมูลได้อีกด้วย บราว์เซอร์ต่าง ๆ อาจมีเครื่องมือการจัดการของตนเองเพื่อลบ HTML5 LSOs ออก</li></ul><p> </p><h2><strong>เราแบ่งปันข้อมูลของคุณกับใคร</strong></h2><p>เราไม่ขายข้อมูลส่วนบุคคลใดๆ ก็ตามให้แก่บุคคลอื่น</p><p>เราอาจเปิดเผยข้อมูลส่วนบุคคลของคุณให้แก่บุคคลภายนอก (ตามที่ระบุด้านล่าง) ในบางโอกาส เพื่อจัดหาผลิตภัณฑ์และบริการตามที่คุณร้องขอ</p><p>อาจมีการเปิดเผยข้อมูลให้แก่ผู้ให้บริการซึ่งเป็นบุคคลที่สามภายนอกบริษัท และบริษัทในเครือตามที่ระบุไว้ในส่วนด้านล่างนี้ ในแต่ละกรณีที่อธิบายไว้ในส่วนนี้ คุณสามารถมั่นใจได้ว่า <a id="_Hlk513025928"></a>Imilab จะแบ่งปันข้อมูลส่วนบุคคลของคุณตามที่คุณได้ให้การยินยอมไว้เท่านั้น การยินยอมของคุณต่อ Imilab จะมีส่วนร่วมกับผู้ดำเนินการรายย่อยเพื่อประมวลผลข้อมูลส่วนบุคคลของคุณ คุณควรรับทราบว่า เมื่อ Imilab แชร์ข้อมูลส่วนบุคคลของคุณกับผู้ให้บริการที่เป็นบริษัทอื่นภายใต้กรณีใดๆ ก็ตามที่ได้อธิบายไว้ในส่วนนี้ Imilab จะทำสัญญาที่ระบุให้บริษัทอื่นอยู่ภายใต้แนวทางปฏิบัติและข้อผูกมัดที่เป็นไปตามกฎหมายการปกป้องข้อมูลในท้องถิ่นที่บังคับใช้ Imilab จะทำสัญญาที่กำหนดให้ผู้ให้บริการที่เป็นบริษัทอื่นบริษัทใดก็ตามปฏิบัติตามมาตรฐานความเป็นส่วนตัวที่ปรับใช้กับบริษัทเหล่านั้นในขอบเขตอำนาจศาลในท้องถิ่นของคุณ</p><h3><strong>การแชร์กับกลุ่มของเราและผู้ให้บริการที่เป็นบริษัทอื่น</strong></h3><p>เพื่อให้สามารถดำเนินการทางธุรกิจได้อย่างราบรื่นในการมอบความสามารถอย่างเต็มที่ของผลิตภัณฑ์และบริการของเราให้แก่คุณ เราอาจเปิดเผยข้อมูลส่วนบุคคลของคุณให้กับบริษัทอื่นๆ ในเครือของ Imilab ในบางครั้ง หรือผู้ให้บริการที่เป็นบริษัทอื่นของเราที่ทำหน้าที่เป็นผู้รับส่งจดหมาย ผู้ให้บริการส่งสินค้า บริษัทโทรคมนาคม ศูนย์ข้อมูล หน่วยจัดเก็บข้อมูล ผู้ให้บริการลูกค้า ผู้ให้บริการโฆษณาและการตลาดของเรา และตัวแทนของ Imilab ผู้ให้บริการที่เป็นบริษัทอื่นดังกล่าวจะดำเนินการกับข้อมูลส่วนบุคคลของคุณในนามของ Imilab หรือเพื่อวัตถุประสงค์ที่ระบุไว้ด้านบนอย่างน้อยหนึ่งประการ หากคุณไม่ต้องการอนุญาตให้เราแชร์ข้อมูลนี้อีกต่อไป โปรดติดต่อเราที่ privacy@imilab.com</p><h3><strong>การแชร์กับกลุ่มบริษัทระบบนิเวศของ XIAOMI</strong></h3><p>Imilab ทำงานร่วมกับกลุ่มบริษัทที่ดีเลิศซึ่งรวมตัวกันเป็นระบบนิเวศ Mi บริษัทในระบบนิเวศ Mi เป็นองค์กรอิสระภายใต้การลงทุนและขยายกิจการโดย Xiaomi และมีความเชี่ยวชาญในสายงานของตัวเอง Imilab อาจเปิดเผยข้อมูลส่วนบุคคลของคุณกับ Xiaomi หรือบริษัทในระบบนิเวศ Mi อื่นๆ ทั้งนี้เพื่อจัดหาผลิตภัณฑ์และบริการที่น่าสนใจ (ทั้งฮาร์ดแวร์และซอฟต์แวร์) จากระบบนิเวศ Mi ให้แก่คุณ ผลิตภัณฑ์และบริการเหล่านี้บางส่วนยังคงอยู่ภายใต้แบรนด์ของ <a id="_Hlk508118041"></a><strong>Xiaomi/Mijia/Mitu</strong> ในขณะที่ผลิตภัณฑ์และบริการอื่นๆ อาจจะใช้แบรนด์ของตนเอง Imilab จะใช้มาตรการด้านองค์กรและทางเทคนิคที่เหมาะสมเพื่อรับประกันความปลอดภัยของข้อมูลส่วนบุคคลในระหว่างกระบวนการแชร์ข้อมูล รวมถึงแต่ไม่จำกัดเพียงการเข้ารหัสข้อมูลส่วนบุคคลของคุณ หาก Imilab มีส่วนเกี่ยวข้องในการควบรวมกิจการ หรือการขายสินทรัพย์ทั้งหมดหรือแค่บางส่วนของสินทรัพย์ของเรา คุณจะได้รับการแจ้งผ่านอีเมลและ/หรือการแจ้งที่เห็นได้ชัดเจนบนเว็บไซต์ของเราเกี่ยวกับการเปลี่ยนแปลงความเป็นเจ้าของ การใช้ข้อมูลส่วนบุคคลของคุณ และทางเลือกที่คุณอาจมีสำหรับข้อมูลส่วนบุคคลของคุณ</p><h3><strong>การแชร์กับผู้อื่น</strong></h3><p>Imilab อาจเปิดเผยข้อมูลส่วนบุคคลของคุณเมื่อได้รับการร้องขอภายใต้กฎหมายที่บังคับใช้โดยไม่จำเป็นต้องได้รับการยินยอมล่วงหน้าจากคุณ</p><h3><strong>ข้อมูลที่ไม่จำเป็นต้องใช้การยินยอม</strong></h3><p>เราอาจแบ่งปันข้อมูลที่ไม่ระบุตัวตนและสถิติในรูปแบบผลรวมกับบุคคลภายนอกเพื่อวัตถุประสงค์ทางธุรกิจ ตัวอย่างเช่น กับผู้ลงโฆษณาในเว็บไซต์ของเรา เราอาจแบ่งปันแนวโน้มเกี่ยวกับการใช้บริการโดยทั่วไปของเรา เช่น จำนวนลูกค้าในกลุ่มประชากรบางกลุ่มที่ซื้อผลิตภัณฑ์บางอย่างหรือทำธุรกรรมบางอย่างกับพวกเขา</p><p>เพื่อความชัดเจน Imilab อาจรวบรวม ใช้ หรือเปิดเผยข้อมูลส่วนบุคคลของคุณโดยปราศจากการยินยอม ในกรณีที่สามารถทำได้ตามที่กฎหมายการปกป้องข้อมูลในท้องถิ่นได้อนุญาตไว้อย่างชัดเจน การเปิดเผยดังกล่าวอาจต้องดำเนินการตามความจำเป็นในการปกป้องสิทธิ์ของเรา ทำให้มั่นใจในความปลอดภัยของคุณและบุคคลอื่นๆ และเป็นไปตามข้อกำหนดของรัฐบาลในท้องถิ่นเพื่ออำนวยความสะดวกให้กับการสืบสวนเกี่ยวกับกิจกรรมที่ผิดกฎหมาย</p><h2><strong>การป้องกันความปลอดภัย</strong></h2><h3><strong>มาตรการความปลอดภัยของ Imilab</strong></h3><p>เรามุ่งมั่นที่จะสร้างความมั่นใจว่าข้อมูลส่วนบุคคลของคุณจะปลอดภัย เพื่อป้องกันการเข้าถึงที่ไม่ได้รับอนุญาต การเปิดเผยข้อมูล หรือความเสี่ยงอื่นๆ ที่คล้ายคลึงกัน เราจึงได้จัดเตรียมการควบคุมด้านการบริหาร ด้านเทคนิค และด้านกายภาพที่สมควรแก่เหตุ เพื่อปกป้องและรักษาความปลอดภัยของข้อมูลที่เรารวบรวมจากการใช้ผลิตภัณฑ์และบริการของกล้องถ่ายรูป IMILAB ของคุณ และบนเว็บไซต์ของ Imilab เราจะใช้ความพยายามที่สมเหตุสมผลทั้งหมดในการปกป้องข้อมูลส่วนบุคคลของคุณ</p><p>ข้อมูลส่วนบุคคลทั้งหมดจะถูกจัดเก็บอยู่บนเซิร์ฟเวอร์ที่ปลอดภัยซึ่งได้รับการป้องกันเป็นอย่างดีในที่ที่ได้รับการควบคุม เราแยกประเภทข้อมูลของคุณตามความสำคัญและความอ่อนไหว และทำให้มั่นใจได้ว่าข้อมูลส่วนบุคคลของคุณมีระดับความปลอดภัยสูงสุด เราตรวจสอบให้แน่ใจว่าพนักงานและผู้ให้บริการซึ่งเป็นบุคคลภายนอกของเราที่สามารถเข้าถึงข้อมูลเพื่อช่วยส่งมอบผลิตภัณฑ์และบริการของเราให้กับคุณล้วนแต่อยู่ภายใต้สัญญาข้อผูกมัดการรักษาความลับที่เคร่งครัด และอาจได้รับการลงโทษหรือยุติการว่าจ้างหากไม่สามารถปฏิบัติตามข้อผูกมัดดังกล่าวได้ เรามีการควบคุมการเข้าถึงแบบพิเศษสำหรับพื้นที่จัดเก็บข้อมูลในรูปแบบคลาวด์ด้วยเช่นกัน โดยสรุปแล้ว เราตรวจสอบการเก็บรวบรวมข้อมูล การจัดเก็บข้อมูล และการประมวลผล รวมทั้งมาตรการรักษาความปลอดภัยทางกายภาพของเราอย่างสม่ำเสมอ เพื่อป้องกันการเข้าถึงและใช้งานโดยไม่ได้รับอนุญาต</p><p>เราจะดำเนินการตามขั้นตอนที่เป็นไปได้ทั้งหมดเพื่อปกป้องข้อมูลส่วนบุคคลของคุณ อย่างไรก็ตามคุณควรตระหนักว่าการใช้อินเทอร์เน็ตไม่ปลอดภัยเสมอไป และด้วยเหตุนี้เราจึงไม่สามารถรับประกันความปลอดภัยหรือถูกต้องของข้อมูลส่วนบุคคลใดๆ ก็ตามที่ถูกส่งมาจากคุณ หรือถูกส่งไปให้คุณทางอินเทอร์เน็ตได้</p><h3><strong>สิ่งที่คุณสามารถทำได้</strong></h3><ul><li>คุณสามารถทำหน้าที่ของคุณในการปกป้องข้อมูลส่วนบุคคลของคุณได้ด้วยการไม่เปิดเผยรหัสผ่านในการเข้าสู่ระบบหรือข้อมูลบัญชีให้กับผู้ใดก็ตาม เว้นแต่ว่าบุคคลนั้นจะได้รับการอนุญาตจากคุณอย่างถูกต้อง</li><li>Imilab ไม่อาจรับผิดชอบต่อความพลาดพลั้งในการรักษาความปลอดภัยที่มีสาเหตุมาจากความล้มเหลวของคุณในการรักษาข้อมูลส่วนบุคคลให้เป็นความลับ และเป็นเหตุให้มีการเข้าถึงข้อมูลส่วนบุคคลของคุณโดยบุคคลภายนอก โดยไม่คำนึงถึงสิ่งที่กล่าวมาข้างต้น คุณต้องแจ้งให้เราทราบทันทีหากมีการใช้บัญชีของคุณโดยไม่ได้รับอนุญาตจากผู้ใช้อินเทอร์เน็ตรายอื่นหรือการละเมิดความปลอดภัยอื่นๆ</li><li>ความช่วยเหลือของคุณจะช่วยให้เราปกป้องความเป็นส่วนตัวของข้อมูลส่วนบุคคลของคุณได้</li></ul><h2><strong>นโยบายการเก็บรักษา</strong></h2><p>ข้อมูลส่วนบุคคลจะถูกเก็บเอาไว้ตราบเท่าที่ยังมีความจำเป็นเพื่อบรรลุวัตถุประสงค์ที่ได้จัดเก็บไว้ หรือตามที่กฎหมายบังคับใช้หรืออนุญาต เราจะยุติการเก็บรักษาข้อมูลส่วนบุคคลหรือลบวิธีการที่ข้อมูลส่วนบุคคลสามารถเชื่อมโยงกับบุคคลใดบุคคลหนึ่งทันทีที่มีเหตุมีผลที่จะสันนิษฐานว่าวัตถุประสงค์ที่ข้อมูลส่วนบุคคลนั้นถูกเก็บรวบรวมไม่จำเป็นต้องพึ่งการเก็บรักษาข้อมูลส่วนบุคคลอีกต่อไป หากการดำเนินการต่อไปเป็นการดำเนินการเพื่อให้บรรลุวัตถุประสงค์เกี่ยวกับประโยชน์สาธารณะ การวิจัยทางวิทยาศาสตร์หรือทางประวัติศาสตร์ หรือเพื่อวัตถุประสงค์ทางสถิติตามกฎหมายที่บังคับใช้ ข้อมูลนี้อาจได้รับการเก็บรักษาโดย Imilab ต่อไป แม้ว่าการดำเนินการต่อไปจะไม่สอดคล้องกับวัตถุประสงค์เดิมก็ตาม</p><p>ข้อมูลส่วนบุคคลทั้งหมดบน Mi กล้องรักษาความปลอดภัยประจำบ้าน 360° 2K Pro จะถูกลบเมื่อคุณรีเซ็ตอุปกรณ์เป็นการตั้งค่าเริ่มต้นจากโรงงาน ในการใช้งานฟังก์ชันรีเซ็ตด่วน คุณสามารถใส่เข็มลงไปในช่องรีเซ็ตของกล้องถ่ายรูปได้ การที่ไฟแสดงสถานะเปลี่ยนเป็นสีเหลืองแสดงว่า Mi กล้องรักษาความปลอดภัยประจำบ้าน 360° 2K Pro ได้รับการรีเซ็ตกลับไปเป็นการตั้งค่าเริ่มต้นจากโรงงานเรียบร้อยแล้ว</p><h2><strong>การเข้าถึงฟีเจอร์อื่นๆ บนอุปกรณ์ของคุณ</strong></h2><p>แอปพลิเคชันของเราอาจต้องใช้ฟีเจอร์บางอย่างบนอุปกรณ์ของคุณ เช่น สถานะเครือข่าย Wi-Fi ข้อมูลนี้ใช้เพื่ออนุญาตให้แอปพลิเคชันทำงานบนอุปกรณ์ของคุณและช่วยให้คุณสามารถโต้ตอบกับแอปพลิเคชันได้ คุณอาจเพิกถอนสิทธิ์ต่างๆ ของคุณได้ทุกเมื่อ โดยปิดสิทธิ์เหล่านี้ในระดับอุปกรณ์ หรือติดต่อเราได้ที่ privacy@imilab.com</p><h2><strong>คุณสามารถควบคุมข้อมูลของคุณได้!</strong></h2><h3><strong>การตั้งค่าการควบคุม</strong></h3><p>Imilab ตระหนักดีว่าข้อกังวลเกี่ยวกับความเป็นส่วนตัวแตกต่างกันออกไปในแต่ละบุคคล ดังนั้น เราจึงเสนอตัวอย่างของวิธีการ ที่ Imilab จัดเตรียมไว้ให้คุณเลือกใช้ ในการจำกัดการเก็บรวบรวม การใช้งาน การเปิดเผย หรือการดำเนินการต่อข้อมูลส่วนบุคคลของคุณ และการควบคุมการตั้งค่าความเป็นส่วนตัวของคุณ:</p><ul><li>เพิ่ม/ลบอุปกรณ์;</li><li>เข้าสู่ระบบและออกจากบัญชี Mi</li><li>ไปที่ "การตั้งค่า &gt; การตั้งค่าผู้ช่วยเฝ้าระวังบ้าน" เพื่อเปิดใช้งานหรือปิดใช้งานผู้ช่วยเฝ้าระวังบ้าน</li><li>ไปที่ "การตั้งค่า &gt; การตั้งค่าพุช" เพื่อจัดการการแจ้งเตือนแบบพุช</li><li>สลับเปิด/ปิดบริการและฟังก์ชั่นการทำงานอื่นๆ ที่จัดการกับข้อมูลที่ละเอียดอ่อนหรือข้อมูลส่วนบุคคล</li></ul><p>หากคุณได้ตกลงกับเราแล้วก่อนหน้านี้เกี่ยวกับการใช้งานข้อมูลส่วนบุคคลของคุณเพื่อวัตถุประสงค์ที่ระบุไว้ด้านบน คุณสามารถเปลี่ยนใจได้ทุกเมื่อโดยเขียนหรือส่งอีเมลมาหาเราที่ privacy@imilab.com</p><h3><strong>การเข้าถึง การอัปเดต การแก้ไข หรือการลบข้อมูลส่วนบุคคลของคุณ</strong></h3><ul><li>คุณมีสิทธิ์ที่จะขอเข้าถึง และ/หรือแก้ไขข้อมูลส่วนบุคคลอื่นๆ ของคุณที่เราเก็บไว้ เมื่อคุณอัปเดตข้อมูลส่วนบุคคลของคุณ ระบบจะขอให้คุณยืนยันตัวตนของคุณก่อนที่เราจะดำเนินการตามคำขอของคุณ เมื่อเราได้รับข้อมูลที่เพียงพอเพื่อรองรับคำขอเข้าถึงหรือแก้ไขข้อมูลส่วนบุคคลของคุณ เราจะดำเนินการต่อเพื่อตอบสนองต่อคำขอของคุณภายในระยะเวลาที่กำหนดไว้ภายใต้กฎหมายที่ว่าด้วยการคุ้มครองข้อมูลที่เกี่ยวข้องกับคุณ</li><li>สำเนาข้อมูลส่วนบุคคลของคุณที่ถูกเก็บรวบรวมและประมวลผลโดยเรา จะถูกส่งมอบให้คุณตามคำรอ้งขอของคุณโดยไม่มีค่าใช้จ่าย สำหรับคำร้องขอเพิ่มเติมใดๆ ของข้อมูลเดียวกัน เราอาจเรียกเก็บค่าธรรมเนียมตามสมควรตามค่าใช้จ่ายในการบริหารที่เกิดขึ้นจริงตามกฎหมายที่บังคับใช้</li><li>หากคุณต้องการขอเข้าถึงข้อมูลส่วนบุคคลของคุณที่เราเก็บไว้ หรือหากคุณเชื่อว่าข้อมูลใดๆ ของคุณที่เรามีไม่ถูกต้องหรือไม่สมบูรณ์ โปรดเขียนหรือส่งอีเมลถึงเราโดยเร็วที่สุดตามที่อยู่อีเมลด้านล่าง อีเมล: privacy@imilab.com</li></ul><h3><strong>การเพิกถอนความยินยอม</strong></h3><p>คุณสามารถเพิกถอนการยินยอมของคุณสำหรับการรวบรวม การใช้และ/หรือการเปิดเผยข้อมูลส่วนบุคคลของคุณในการครอบครองหรือการควบคุมของพวกเราได้ด้วยการส่งคำร้องขอ คุณสามารถทำเช่นนี้ได้โดยการไปที่ "การตั้งค่าทั่วไป &gt; ข้อมูลทางกฎหมาย" และนำเครื่องหมายในช่อง "ยอมรับ" สำหรับ "เงื่อนไขการใช้งานและนโยบายความเป็นส่วนตัว" ออก เราจะดำเนินการตามคำขอของคุณภายในระยะเวลาตามสมควรหลังจากช่วงเวลาที่มีการส่งคำร้องขอแล้ว และหลังจากนั้นเราจะไม่รวบรวม ใช้ และ/หรือเปิดเผยข้อมูลส่วนบุคคลตามคำขอของคุณ</p><p>โปรดทราบว่าการเพิกถอนการยินยอมของคุณอาจส่งผลต่อผลทางกฎหมายบางอย่าง การเพิกถอนดังกล่าวอาจหมายถึงว่าคุณจะไม่สามารถใช้งานซอฟต์แวร์และบริการต่างๆ ของ Mi กล้องรักษาความปลอดภัยประจำบ้าน 360° 2K Pro ได้ โดยขึ้นอยู่กับขอบเขตของการเพิกถอนการยินยอมของคุณที่ให้เราดำเนินการกับข้อมูลส่วนบุคคลของคุณ</p><h2><strong>การถ่ายโอนข้อมูลส่วนบุคคลออกไปนอกขอบเขตอำนาจศาลของคุณ</strong></h2><p>ในกรณีที่เราต้องถ่ายโอนข้อมูลส่วนบุคคลออกไปนอกขอบเขตอำนาจศาลของคุณ ไม่ว่าจะเป็นการถ่ายโอนไปที่บริษัทในเครือของเรา (ในรูปแบบธุรกิจการสื่อสาร สื่อสังคม เทคโนโลยีสารสนเทศ และคลาวด์) หรือผู้ให้บริการที่เป็นบริษัทอื่น เราจะกระทำการดังกล่าวโดยให้เป็นไปตามกฎหมายที่บังคับใช้ โดยเฉพาะอย่างยิ่ง เราจะตรวจสอบให้แน่ใจว่าการถ่ายโอนทั้งหมดจะเป็นไปตามข้อกำหนดภายใต้กฎหมายการคุ้มครองข้อมูลในท้องถิ่นของคุณ โดยการวางมาตรการป้องกันที่เหมาะสม คุณจะมีสิทธิ์ที่จะได้รับแจ้งเกี่ยวกับมาตรการป้องกันที่เหมาะสมโดย Imilab สำหรับการถ่ายโอนข้อมูลส่วนบุคคลของคุณ</p><p>Imilab อาจมอบหมายให้สำนักงานในต่างประเทศที่ดำเนินการและควบคุมโดย Imilab ประมวลผลหรือสำรองข้อมูลส่วนบุคคลของคุณ ในปัจจุบัน Imilab มีศูนย์ข้อมูลอยู่ในประเทศจีน สหรัฐอเมริกา สิงคโปร์ รัสเซีย อินเดีย และเยอรมนี ขอบเขตอำนาจศาลในต่างประเทศเหล่านี้อาจมีหรือไม่มีกฎหมายการคุ้มครองข้อมูลที่ทำหน้าที่ได้คล้ายคลึงกันกับขอบเขตอำนาจศาลในท้องถิ่นของคุณ เราอาจถ่ายโอนและจัดเก็บข้อมูลส่วนบุคคลของคุณไว้ในสำนักงานของเราในต่างประเทศ อย่างไรก็ตาม สิ่งนี้จะไม่เปลี่ยนแปลงความมุ่งมั่นใดๆ ของเราในการปกป้องข้อมูลส่วนบุคคลของคุณตามนโยบายความเป็นส่วนตัวนี้</p><h3><strong>อื่นๆ</strong></h3><h3><strong>ผู้เยาว์</strong></h3><p>เราถือว่าเป็นความรับผิดชอบของบิดามารดาในการตรวจสอบบุตรหลานที่ใช้ผลิตภัณฑ์และบริการของเรา แต่อย่างไรก็ตาม นโยบายของเราคือไม่ต้องการข้อมูลส่วนบุคคลจากผู้เยาว์ หรือเสนอให้จัดส่งเอกสารส่งเสริมการขายแก่บุคคลในประเภทดังกล่าว</p><p>Imilab ไม่แสวงหาหรือมุ่งหมายที่จะแสวงหาในการรับข้อมูลส่วนบุคคลใดๆ จากผู้เยาว์ หากบิดามารดาหรือผู้ปกครองมีเหตุผลให้เชื่อว่าผู้เยาว์ได้ให้ข้อมูลส่วนบุคคลกับ Imilab โดยปราศจากการยินยอมจากบิดามารดาหรือผู้ปกครอง โปรดติดต่อเราเพื่อตรวจสอบให้แน่ใจว่าข้อมูลส่วนบุคคลได้ถูกลบออกแล้ว และยกเลิกการสมัครสมาชิกของผู้เยาว์จากบริการใดก็ตามที่ใช้ได้ของ Imilab</p><h3><strong>ลำดับความสำคัญ</strong></h3><p>หากคุณยอมรับข้อตกลงซึ่งมีผลบังคับใช้สำหรับผู้ใช้ของเราแล้ว ในกรณีที่มีความไม่สอดคล้องกันระหว่างข้อตกลงผู้ใช้และนโยบายความเป็นส่วนตัวนี้ ให้ยึดถือข้อตกลงผู้ใช้เป็นสำคัญ</p><h3><strong>การอัปเดตสำหรับนโยบายความเป็นส่วนตัว</strong></h3><p>เราทบทวนนโยบายความเป็นส่วนตัวของเราอย่างสม่ำเสมอ และอาจอัปเดตนโยบายความเป็นส่วนตัวนี้เพื่อปรับให้เข้ากับการเปลี่ยนแปลงแนวปฏิบัติเกี่ยวกับข้อมูลของเรา หากมีการเปลี่ยนแปลงในเอกสารนโยบายความเป็นตัว เราจะแจ้งให้คุณทราบผ่านทางอีเมล (ส่งอีเมลไปที่ที่อยู่อีเมลที่ระบุไว้ในบัญชีของคุณ) หรือโพสต์การเปลี่ยนแปลงต่างๆ บนเว็บไซต์ของ Imilab ทั้งหมดหรือผ่านอุปกรณ์เคลื่อนที่ของเรา เพื่อที่คุณจะได้รับรู้ถึงข้อมูลที่เรารวบรวมและวิธีที่เราใช้ข้อมูลของคุณ การเปลี่ยนแปลงนโยบายความเป็นส่วนตัวของเราจะมีผลบังคับใช้ตั้งแต่วันเริ่มผลบังคับ ตามที่มีการแจ้งหรือปรากฎบนเว็บไซต์ เราขอแนะนำให้คุณทำการตรวจสอบหน้านี้เป็นครั้งคราว เพื่อดูข้อมูลล่าสุดเกี่ยวกับแนวทางปฏิบัติด้านข้อมูลส่วนบุคคลของเรา การใช้ผลิตภัณฑ์และบริการบนเว็บไซต์ โทรศัพท์เคลื่อนที่ และ/หรืออุปกรณ์อื่นๆ อย่างต่อเนื่องของคุณ จะถือว่าเป็นการยอมรับนโยบายความเป็นส่วนตัวที่ได้รับการอัปเดตแล้ว เราจะขอความยินยอมใหม่จากคุณก่อนที่เราจะรวบรวมข้อมูลส่วนบุคคลเพิ่มเติม หรือเมื่อเราต้องการใช้หรือเปิดเผยข้อมูลส่วนบุคคลของคุณเพื่อวัตถุประสงค์ใหม่</p><h2><strong>ฉันต้องยอมรับข้อกำหนดและเงื่อนไขของบุคคลภายนอกใดๆ หรือไม่</strong></h2><p>นโยบายความเป็นส่วนตัวของเราไม่มีผลกับผลิตภัณฑ์และบริการที่นำเสนอโดยบุคคลภายนอก ผลิตภัณฑ์และบริการต่างๆ ของกล้องถ่ายรูป IMILAB อาจรวมผลิตภัณฑ์ บริการ และลิงก์ไปยังเว็บไซต์ของบริษัทอื่นด้วย เมื่อคุณใช้ผลิตภัณฑ์และบริการดังกล่าว บริษัทอื่นอาจรวบรวมข้อมูลของคุณด้วยเช่นกัน ด้วยเหตุนี้ เราจึงขอแนะนำให้คุณอ่านนโยบายความเป็นส่วนตัวของบุคคลภายนอก เช่นเดียวกับที่คุณได้ใช้เวลาในการอ่านนโยบายความเป็นส่วนตัวของเรา เราไม่มีส่วนรับผิดชอบ และไม่สามารถควบคุมวิธีที่บุคคลภายนอกใช้ข้อมูลส่วนบุคคลที่พวกเขาเก็บรวบรวมจากคุณได้ นโยบายความเป็นส่วนตัวของเราไม่สามารถบังคับใช้ได้กับเว็บไซต์อื่นๆ ที่เชื่อมโยงจากบริการของเราได้</p><h2><strong>ติดต่อเรา</strong></h2><p>หากคุณมีความคิดเห็นหรือคำถามเกี่ยวกับนโยบายความเป็นส่วนตัวนี้ หรือคำถามต่างๆ เกี่ยวกับการรวบรวม การใช้ หรือการเปิดเผยข้อมูลส่วนบุคคลของ Imilab โปรดติดต่อเจ้าหน้าที่ปกป้องข้อมูลของเราได้ที่ที่อยู่ด้านล่างนี้ โดยอ้างอิง "นโยบายความเป็นส่วนตัว"</p><p>Shanghai Imilab Technology Co., Ltd.</p><p>No. 401, Caobao Road, Xuhui District, เมืองเซี่ยงไฮ้ ประเทศจีน</p><p>อีเมล: privacy@imilab.com</p><p>ขอขอบคุณที่สละเวลาทำความเข้าใจเกี่ยวกับนโยบายความเป็นส่วนตัวของเรา!</p></div>
    <br/>
    <br/>


</body></html>