<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1, maximum-scale=1, minimum-scale=1, user-scalable=no, minimal-ui">
	<meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black">
    <meta http-equiv="Pragma" content="no-cache">
    <meta http-equiv="Cache-Control" content="no-cache">
    <meta http-equiv="Expires" content="0">
	<title></title>
</head>
<body>
	<div class="main">
<h1><strong>GİZLİLİK İLKESİ</strong></h1><p>Güncelleme!</p><p>Gizlilik İlkemiz 4 Mayıs 2020 tarihinde güncelleştirilmiştir. Gizlilik İlkesini baştan sona yeniledik. Bu tarihten itibaren bu Gizlilik İlkesinde, Hualai tarafından sağlanan Mi Ev Tipi Güvenlik Kamerası 1080p (Manyetik Montaj) yazılımı ve hizmetleri için vermiş olduğunuz kişisel bilgilerin nasıl yönetildiğini açıklayan gizlilik bilgileri bulunacaktır.</p><p>Lütfen biraz zaman ayırıp gizlilik uygulamalarımıza göz atın ve herhangi bir sorunuz olursa bize bildirin.</p><h2><strong>SİZE KARŞI YÜKÜMLÜLÜĞÜMÜZ</strong></h2><p>Bu Gizlilik İlkesinde, Mi Ev Tipi Güvenlik Kamerası 1080p (Manyetik Montaj) yazılım ve hizmetlerini kullanırken bize sağladığınız bilgilerin Tianjin Hualai Technology Co., Ltd. ("Hualai", "biz", "bizim", "bize" veya "bizden") tarafından nasıl toplandığı, kullanıldığı, açıklandığı, işlendiği ve korunduğu açıklanmıştır. Mi Ev Tipi Güvenlik Kamerası 1080p (Manyetik Montaj) yazılım ve hizmetlerini kullandığınız sırada sizden kimliğinizi ortaya çıkarabilecek belirli bilgiler sunmanızı istememiz halinde, bu bilgiler, yalnızca bu Gizlilik İlkesine ve/veya kullanıcılarımıza yönelik hükümlere ve koşullara uygun şekilde kullanılacaktır.</p><p>Gizlilik İlkesini sizi düşünerek tasarladık ve kişisel bilgi toplama ve kullanma uygulamalarımızı tam olarak anlamanızın yanı sıra, nihai olarak, Hualai’ye sağlanan kişisel bilgilerin kontrolünü elinizde bulundurduğunuzdan emin olmanız önemlidir.</p><p>Bu Gizlilik İlkesinde"kişisel bilgi", tek başına ya da Hualai’nin sahip olduğu diğer bilgilerle birleştirildiğinde bir kişiyi tanımlamak için kullanılabilecek bilgileri ifade eder.</p><p>Mi Ev Tipi Güvenlik Kamerası 1080p (Manyetik Montaj) yazılım ve hizmetlerini kullanarak, muhtelif zamanlarda yapabileceğimiz değişiklikler de dahil olmak üzere, Gizlilik İlkesinde belirtilen tüm hükümleri okumuş, anlamış ve kabul etmiş sayılırsınız. Yerel veri koruma mevzuatı dahil olmak üzere yürürlükteki yasalara uymak için, özel kişisel veri kategorilerine ilişkin belirli işlemlerle ilgili olarak (ör. otomatik bireysel karar alma) bilhassa önceden açık izin verilmesini talep edeceğiz. Kişisel bilgilerinizin gizliliğini ve güvenliğini, yerel veri koruma mevzuatınız da dahil yürürlükteki yasalara uyarak korumayı taahhüt ediyoruz. Tüm çalışanlarımızın ve temsilcilerimizin bu yükümlülükleri yerine getirmesini sağlamak üzere eşit ölçüde çaba göstereceğimizi de taahhüt ediyoruz.</p><p>Sonuç olarak, tüm kullanıcılarımız için en iyisini istiyoruz. Bu Gizlilik İlkesinde özetlenen veri işleme uygulamalarımızla ilgili herhangi bir endişeniz varsa söz konusu endişelerinizi gidermek için privacy@hualaikeji.com adresi üzerinden Veri Koruma Yetkilimiz ile iletişime geçin. Endişelerinizi bizzat ele almaktan memnuniyet duyarız.</p><h2><strong>HANGİ BİLGİLER TOPLANIR VE BU BİLGİLERİ NASIL KULLANIRIZ</strong></h2><h3><strong>TOPLANAN BİLGİ TÜRLERİ</strong></h3><p>Size hizmetlerimizi sunmak için gerekli olan kişisel bilgileri sağlamanızı isteriz. Kişisel bilgilerinizi vermemeniz halinde ürünlerimizi veya hizmetlerimizi size sunamayabiliriz.</p><p>Sadece belirtilen, açık ve meşru amaçlar için gerekli bilgileri toplarız ve söz konusu bilgileri bu amaçlarla bağdaşmayan başka herhangi bir şekilde işlemeyiz. Aşağıdaki bilgi türlerini (kişisel bilgi olabilir ya da olmayabilir) toplayabiliriz:</p><ul><li><strong>Hesap bilgileri:</strong> Mi hesabınız ve cihazla paylaştığınız Mi Hesaplarınız ile ilgili bilgileri toplayabiliriz.</li><li><strong>Cihazla ilgili bilgiler:</strong> Cihaz adı, DID, yazılım versiyonu, kurulum yeri (oturma odası gibi), saat dilimi, cihazı görüntülemek için güvenlik kodu (varsa), pil düzeyi ve hafıza kartı bilgileri (hatalar, boş depolama alanı, kayıt modu) gibi cihazınızın donanımı, performansı, durumu, vs. hakkındaki bilgileri toplayabiliriz.</li><li><strong>Cihaz ayarları ile ilgili bilgiler:</strong> Durum göstergesi açık/kapalı, veri kullanımını önleme açık/kapalı, akıllı çerçeve açık/kapalı, uyku ayarları, görüntü ayarları, gece görüş ayarları, Ev Gözetim Asistanı ayarları (hassasiyet, ev gözetim periyodu, çekim aralığı, anlık bildirim ayarı), uyku modu açık/kapalı, vs. gibi cihaz ayarları ile ilgili bilgileri toplayabiliriz.</li><li><strong>Ağ bilgisi:</strong> Cihazınız bir ağa bağlandığında, geçerli Wi-Fi bağlantı modu (LAN ya da uzaktan), atanmış IP adresi, Wi-Fi sinyal yoğunluğu, RSSI, MAC adresi, <strong>sağladığınız Wi-Fi ağ adı (SSID) ve parolası gibi ağ ile ilgili </strong>bilgileri toplayabiliriz. Bu tür bilgiler şifrelenecek ve güvenli bir sunucuda depolanacaktır, bununla birlikte yetki verdiğiniz amaçlar için kullanılacaktır.</li><li><strong>Canlı görüntü hakkında bilgiler:</strong> Anlık görüntü zamanı, oynatma hızı, görüntü kalitesi seçeneği ve sesi gibi canlı görüntü ile ilgili bilgileri toplayabiliriz. Ayrıca, ekran görüntüsü alabilir ya da canlı görüntüyü kaydedebilirsiniz ve telefonunuz kaydedebilirsiniz.</li><li><strong>Hızlandırılmış fotoğrafçılık hakkında bilgiler:</strong> Programlanmış çekim zamanı, süresi ve modu gibi hızlandırıllmış fotoğrafçılık ile ilgili bilgileri toplayabiliriz.</li><li><strong>Ses kaydı bilgileri:</strong> Kayıtlı sesli mesajınız, kayıt zamanı ve süresi gibi ses kaydı ile ilgili bilgileri toplayabiliriz.</li><li><strong>Video kaydı bilgileri:</strong> Ev Gözetim Asistanı etkinleştirildiğinde, kameranın görüş alanından biri durduğunda ya da hareket ettiğinde tetiklenen videolar ile ilgili bilgileri toplayabiliriz (örneğin; <strong>Ev Gözetim Asistanı video kaydı</strong>). Alan değişimi ve birinin geçmesi gibi video kaydını tetikleyen etkinlikler ile ilgili bilgileri de toplayacağız.</li><li><strong>Geri bildirim:</strong> Bize sağladığınız geri bildirimleri, iletişim bilgilerini, yönlendirici modelini ve hata günlüklerini toplayacağız.</li></ul><h3><strong>KİŞİSEL BİLGİLER NASIL KULLANILIR</strong></h3><p>Kişisel bilgilerinizi size hizmet ve/veya ürün sunmak ve kendi tarafımızda yürürlükteki yasalara uyum sağlamak için toplarız. İşbu belgeyle kişisel bilgileri, Gizlilik İlkesinde belirtilen amaçlar doğrultusunda işleyebileceğimizi ve bağlı şirketlerimize veya Üçüncü Taraf Hizmet Sağlayıcılarına (aşağıda tanımlanmıştır) açıklayabileceğimizi kabul edersiniz.</p><p>Kişisel bilgilerinizi aşağıdaki amaçlar doğrultusunda kullanabiliriz:</p><ul><li>Aygıtınız, hizmetleriniz veya ortak sorgular (güncellemeler, müşteri desteği, faaliyetleriniz ile alakalı bilgiler ve bildirimler vs.) ile alakalı olarak sizinle iletişime geçilmesi.</li><li>Hizmetlerimiz ve ürünlerimizin iyileştirilmesi amacı ile kullanılan ürünler ve hizmetlerin kullanımı ile alakalı analiz ve istatistiki bilgilerin geliştirilmesi.</li></ul><p>Bilgilerinizi (kişisel bilgileri içerebilir) nasıl kullandığımız ile ilgili daha fazla bilgi aşağıda sunulmuştur:</p><ul><li><strong>Cihaz ile eşleştirme ve verileri senkronize etme:</strong> Verileri senkronize etmek için hesaplar, cihaz ve ağ ile ilgili bilgileri toplayacağız, cihazın eklenti talimatını kabul etmesini sağlayacağız ve verileri sunucuya yükleyeceğiz (yalnızca belirli fonksiyonlar/hizmetler için geçerlidir).</li><li><strong>Canlı görüntü görüntüleme:</strong> Canlı görüntüyü telefonunuzdan zaman zaman görüntüleyebilirsiniz. Bu sebeple, anlık görüntü zamanı, oynatma hızı, görüntü kalitesi seçeneği ve sesi ile ilgili bilgileri toplayacağız. Ayrıca, ekran görüntüsü alabilir ya da anlık canlı görüntüyü kaydedebilirsiniz. Canlı görüntü ekran kaydı/video kaydı, herhangi bir sunucuya yüklenmeyecek, bunun yerine telefonunuza kaydedilecektir.</li><li><strong>Ev Gözetim Asistanı:</strong> Ev Gözetim Asistanı fonksiyonunu etkinleştirebilir ya da devre dışı bırakabilirsiniz. Etkinleştirilirse, kameranın görüş alanındaki görüntü değiştiğinde video kaydı tetiklenecektir. Video kaydını tetiklemek için gerekli olan kapıdan uzaklığı (metre olarak), ev gözetiminin başlangıç ve bitiş zamanlarını, aynı etkinlikte kesintileri önlemek için çekim aralağını ayarlayabilirsiniz. Videoları telefonunuzdan online olarak görüntüleyebilirsiniz. Bunu yapmak için, hassasiyet, ev gözetim periyotları, çekim aralığı ve görüntü değişimi anlık bildirimi açma/kapama ile ilgili ayarlarınız hakkında bilgileri toplayacağız.</li><li><strong>Video oynatma:</strong> Farklı türlerde videoları eklentiden görüntüleyebilirsiniz. Bunu yapmak için, Ev Gözetim Asistanı tarafından tetiklenen videoları toplayacağız ve şifreleyeceğiz, ardından bu şifreli verileri güvenli bir sunucuya kaydedeceğiz. Videolar sunucuda depolanacaktır. Belirlenmiş süre içinde videoları indirebilir, görüntüleyebilir ya da silebilirsiniz. Bunu yapmak için, ağınız ile ilgili bilgileri toplayacağız.</li><li><strong>Hızlandırılmış fotoğrafçılık:</strong> Cihazı hızlandırılmış videolar çekmek için kullanabilirsiniz. Bunu yapmak için, programlanmış çekim zamanınız, süresi ve modu ile ilgili bilgileri toplayacağız. Hızlandırılmış videolarınız yalnızca yerel olarak depolanacaktır.</li><li><strong>Kişiselleştirilmiş sesli uyarı:</strong> Bu fonksiyon etkinleştirilirse, cihaz birisinin hareket ettiğini algıladığında belirlenen sesli mesajı oynatacaktır. Bunu yapmak için, kayıtlı sesli mesajınız, kayıt zamanı ve süresi ile ilgili bilgileri toplayacağız.</li><li><strong>İki-yönlü ses sistemi:</strong> Canlı görüntüler ile ilgili bilgileri eklentiden görüntüleyebilirsiniz ve iki yönlü ses sistemi aracılığıyla ziyaretçi ile konuşabilirsiniz. İki yönlü ses sistemini kullanmadan önce anlık canlı görüntü kaydetmeyi seçmediğiniz sürece konuşmalarınız hakkında bilgi toplamayacağız. <strong>Ancak hiçbir koşulda konuşmanızın içeriğini okumaya ya da tanımlamaya çalışmayacağız.</strong></li><li><strong>Kullanıcı geri bildirimlerini toplamak için:</strong> Sağladığınız geri bildirimler, hizmetlerimizi geliştirmemize yardım ettiğinden son derece değerlidir. Hualai, geri bildiriminizi takip etmek için sizinle iletişime geçmek ve kayıt tutmak üzere kişisel bilgilerinizi kullanabilir.</li><li><strong>Bildirim gönderme:</strong> Cihaz, tetikleyen etkinliğe göre ilgili bildirimi size gönderecektir. Örneğin, izlenen görüntünün değişmesi durumunda cihazı telefonunuza bildirim göndermesi yönünde ayarlayabilirsiniz. Bunu yapmak için, anlık bildirim ayarlarınız ile ilgili bilgileri toplayacağız. Anlık bildirimleri Ayarlar bölümünden devre dışı bırakabilirsiniz.</li></ul><h3><strong>DOĞRUDAN PAZARLAMA</strong></h3><p>Size Hualai şirketlerinin ve ağ, mobil uygulama ve bulut ürünü ve hizmeti sunan iş ortaklarımızın ürünleri ve hizmetleri ile ilgili olarak pazarlama malzemeleri sunmak için adınızı, telefon numaranızı, e-posta adresinizi ve Mi Hesap kimliğinizi kullanabiliriz. Kişisel verilerinizi yalnızca önceden açık izninizi aldıktan sonra kullanacağız ve yerel veri koruma yasaları uyarınca herhangi bir itiraz bulunmadığını belirten bir gösterge veya onaylayıcı eylem ekleyeceğiz. Bunun için de ayrı bir açık izin vermeniz gerekebilir. Kişisel verilerinizin doğrudan pazarlama için önerdiğimiz şekilde kullanılmasını tercih etmeme hakkına sahipsiniz. Belirli bir türde e-postaları almak istemiyorsanız her bildirimin alt kısmında bulunan abonelikten çıkma bağlantısına tıklayarak veya privacy@hualaikeji.com adresine e-posta göndererek bu e-postaları geri çevirebilirsiniz. Kişisel verilerinizi doğrudan pazarlamada kullanmaları için iş ortaklarımıza aktarmayız.</p><h3><strong>TANIMLAMA BİLGİLERİ VE DİĞER TEKNOLOJİLER</strong></h3><ul><li><strong>Hangi bilgiler toplanır ve bu bilgileri nasıl kullanırız:</strong> Çerez, etiket ve kod gibi teknolojiler Hualai ve Üçüncü Taraf Hizmet Sağlayıcılarımız tarafından kullanılmaktadır. Bu teknolojiler eğilimleri analiz etmek, siteyi yönetmek, kullanıcıların web sitesi içerisindeki hareketlerini takip etmek ve kullanıcı tabanımızın geneli hakkında demografik bilgiler toplamak için kullanılmaktadır. Bu şirketlerin sunduğu bu teknolojilerin kullanımına dair tek tek veya toplu raporlar alabiliriz.</li><li><strong>Günlük Dosyaları:</strong> Birçok web sitesi gibi biz de belli bilgileri toplayıp günlük dosyalarında depoluyoruz. Bu bilgiler İnternet protokolü (IP) adreslerini, tarayıcı türünü, İnternet servis sağlayıcısını (ISS), referans ve çıkış sayfalarını, işletim sistemini, tarih ve zaman damgalarını ve/veya tıklama dizisi verilerini içerebilir. Otomatik olarak toplanan bu verileri, hakkınızda topladığımız diğer bilgilerle ilişkilendirmeyiz.</li><li><strong>Reklam:</strong> Web sitemizde reklam görüntülemek veya diğer sitelerdeki reklamlarımızı yönetmek için Üçüncü Taraf Hizmet Sağlayıcılarımızla iş ortaklığı içerisindeyiz. Üçüncü Taraf Hizmet Sağlayıcımız, göz atma etkinliklerinize ve ilgi alanlarınıza dayanan reklamlar sunmak için bu sitedeki ve diğer sitelerdeki etkinlikleriniz hakkında bilgi toplamaya yarayan tanımlama bilgileri gibi teknolojiler kullanabilir. Söz konusu reklamcılık hizmetini size sunmadan önce açık onayınızı alır ve onayınızı aldığımıza ilişkin açık bir onaylama işlemi ekleriz. Bu bilgilerin ilgi alanınıza dayanan reklamlar sunmak amacıyla kullanılmasını istemiyorsanız privacy@hualaikeji.com adresine ilgili talebinizi gönderin.</li><li><strong>Mobil Analiz:</strong> Telefonunuzdaki Mobil Yazılımımızın işlevi hakkında daha fazla bilgi sahibi olabilmek için bazı mobil uygulamalarımızda mobil analiz yazılımı kullanıyoruz. Bu yazılım belirli bilgileri kaydedebilir. Bunlara uygulamayı hangi sıklıkla kullandığınız, uygulama içinde gerçekleşen etkinlikler, toplu kullanım, performans verileri ve kilitlenmelerin uygulama içinde nerede gerçekleştiği dâhildir. Analiz yazılımı ile depoladığımız bilgileri mobil uygulama içerisinde gönderdiğiniz kişisel bilgilerle ilişkilendirmeyiz.</li><li><strong>Yerel Depolama - HTML5/Flash:</strong> Tercihleri ve içeriği depolamak için HTML5 veya Flash gibi Yerel Depolama Nesneleri (LSO'lar) kullanıyoruz. Sitelerimizde belirli özellikleri sunabilmek veya Web'de göz atma etkinliklerinize göre reklam gösterebilmek adına ortaklık içerisine girdiğimiz üçüncü taraflar da bilgi toplamak ve depolamak için HTML5 veya Flash tanımlama bilgilerini kullanmaktadır. Çeşitli tarayıcılar HTML5 Yerel Depolama Nesnelerini kaldırmak için kendi yönetim araçlarını sunabilir.</li></ul><p> </p><h2><strong>BİLGİLERİNİZİ KİMLERLE PAYLAŞIRIZ</strong></h2><p>Üçüncü taraflara hiçbir kişisel bilgiyi satmayız.</p><p>İstediğiniz ürünleri veya hizmetleri sunmak için kişisel bilgilerinizi (aşağıda açıklandığı gibi) üçüncü taraflara açıklayabiliriz.</p><p>Bilgileriniz bu bölümün aşağıdaki kısmında listelenen Üçüncü Taraf Hizmet Sağlayıcılarına ve bağlı şirketlere açıklanabilir. Bu bölümde açıklanan her durumda, Hualai’nin kişisel bilgilerinizi yalnızca sizin izniniz doğrultusunda paylaşacağından emin olabilirsiniz. Hualai’ye vermiş olduğunuz izin doğrultusunda, kişisel bilgilerinizin işlenmesi için alt işleyiciler de devreye girer. Hualai’nin kişisel bilgilerinizi bu bölümde açıklanan her koşulda bir Üçüncü Taraf Hizmet Sağlayıcısı ile paylaşırken söz konusu üçüncü tarafın, yürürlükteki yerel veri koruma yasalarına uyumluluk için ilgili uygulama ve yükümlülüklere tabi olduğunu bir anlaşmayla belirteceğini bilmenizi isteriz. Hualai, yapacağı anlaşmalarla, tüm Üçüncü Taraf Hizmet Sağlayıcılarının, ülkenizdeki yargı bölgesinde geçerli gizlilik standartlarına uymasını sağlar.</p><h3><strong>GRUBUMUZ VE ÜÇÜNCÜ TARAF HİZMET SAĞLAYICILARI İLE PAYLAŞMA</strong></h3><p>Ürünlerimizin ve hizmetlerimizin tüm özelliklerini size sunabilmek için faaliyetleri sorunsuz bir şekilde yürütmek amacıyla muhtelif zamanlarda kişisel bilgilerinizi Hualai’nin diğer bağlı şirketlerine, üçüncü taraf hizmet sağlayıcılarımıza (posta hizmeti sunan şirketlerimiz, teslimat hizmeti sağlayıcılarımız, telekomünikasyon şirketlerimiz, veri merkezlerimiz, veri depolama tesislerimiz, müşteri hizmetleri sağlayıcılarımız, reklam ve pazarlama hizmeti sağlayıcılarımız ve Hualai’nin temsilcileri) açıklayabiliriz. Bu Üçüncü Taraf Hizmet Sağlayıcıları, kişisel bilgilerinizi Hualai adına veya yukarıda listelenen amaçlardan biri veya daha fazlası doğrultusunda işler. Bu bilgilerin paylaşılmasını durdurmak isterseniz lütfen privacy@hualaikeji.com e-posta adresi üzerinden bizimle iletişime geçin.</p><h3><strong>XIAOMI GRUP EKOSİSTEMİMİZDEKİ ŞİRKETLER İLE PAYLAŞMA</strong></h3><p>Hualai, birlikte Mi Ekosistemini oluşturduğu başarılı bir grup şirket ile birlikte çalışmaktadır. Mi Ekosistemindeki şirketler, Xiaomi'nin yatırım yaptığı ve kurduğu bağımsız, kendi alanında uzman kuruluşlardır. Hualai, size Mi Ekosisteminin heyecan verici ürün ve hizmetlerini (hem donanım hem yazılım) sunmak ve geliştirmek için kişisel verilerinizi Hualai veya Mi Ekosistemindeki şirketler ile paylaşabilir. Bu ürün ve hizmetlerden bazıları <a id="_Hlk508118041"></a><strong>Xiaomi/Mijia/Mitu markaları</strong> altında sunulmaya devam edecekken, diğerleri kendi markamızı kullanabilirler. Hualai, kişisel verilerinizin şifrelenmesi dahil ancak bununla sınırlı olmamak kaydıyla, bilgilerin paylaşılması sürecinde kişisel verilerin güvenliğini sağlamak için uygun kurumsal ve teknik önlemleri alacaktır. Hualai’nin, varlıklarımızın tamamı veya bir kısmına yönelik bir birleşme, devralma veya varlık satışına taraf olması halinde sahiplik, kişisel bilgilerinizin kullanımı ve kişisel bilgilerinize ilişkin seçimleriniz ile ilgili olarak e-posta ve/veya web sitemizde yayınlanacak belirgin bir bildirim yoluyla bilgilendirilirsiniz.</p><h3><strong>BAŞKALARIYLA PAYLAŞMA</strong></h3><p>Hualai, yürürlükteki yasalar uyarınca, gerektiğinde kişisel bilgilerinizi izin almadan açıklayabilir.</p><h3><strong>İZİN GEREKTİRMEYEN BİLGİLER</strong></h3><p>Anonim hale getirilmiş bilgileri ve istatistikleri üçüncü taraflarla toplu olarak paylaşabiliriz. Örneğin, web sitemizdeki reklamverenlerle, hizmetlerimizin genel kullanımı hakkındaki eğilimleri (belirli ürünleri satın alan veya belirli işlemleri gerçekleştiren belirli demografik gruplardaki müşteri sayısı gibi) paylaşabiliriz.</p><p>Şüpheye mahal vermemek adına Hualai, kişisel bilgilerinizi yalnızca yerel veri koruma yasaları kapsamında açıkça izin verildiği ölçüde izniniz olmadan toplayabilir, kullanabilir veya açıklayabilir. Böyle bir açıklama; haklarımızı koruma, sizin ve başkalarının güvenliğini sağlama ve yerel hükümetin, yasa dışı faaliyetlerin soruşturulmasının kolaylaştırılması için koştuğu şartları karşılama gerekliliğinden doğabilir.</p><h2><strong>GÜVENLİK ÖNLEMLERİ</strong></h2><h3><strong>Hualai'NİN GÜVENLİK ÖNLEMLERİ</strong></h3><p>Kişisel bilgilerinizin güvenliğini sağlamayı taahhüt ediyoruz. Yetkisiz erişim, ifşa veya benzeri riskleri önlemek için, Hualai ürün ve hizmetlerini kullanımınızdan ve Hualai web siteleri üzerinden topladığımız bilgileri korumak ve güvenceye almak için makul fiziksel, elektronik ve yönetimsel prosedürler uyguluyoruz. Kişisel bilgilerinizi korumak için tüm makul çabayı göstereceğiz.</p><p>Örneğin, Mi Hesabınıza erişirken daha iyi bir güvenlik için iki aşamalı doğrulama işlemimizi gerçekleştirmeyi tercih edebilirsiniz. Hualai cihazınız ile sunucularımız arasında veri alışverişinde bulunduğunuz sırada, verilerin mutlaka Güvenli Yuva Katmanı ("SSL") ve diğer algoritmalar kullanılarak şifrelenmesini sağlarız.</p><p>Tüm kişisel bilgileriniz, denetim altındaki tesislerde muhafaza edilen güvenli sunucularda saklanır. Verilerinizi önem ve gizlilik derecesine göre sınıflandırır ve kişisel bilgilerinizin en yüksek güvenlik düzeyine sahip olmasını sağlarız. Ürün ve hizmetlerimizin sunulmasına yardımcı olmak için söz konusu bilgilere erişen çalışanlarımızın ve Üçüncü Taraf Hizmet Sağlayıcılarımızın, sıkı anlaşma yükümlülüklerine tabi olmalarını ve bu yükümlülükleri yerine getirmedikleri takdirde mutlaka disiplin cezasına çarptırılmalarını veya anlaşmalarının feshedilmesini sağlarız. Bulut tabanlı veri depolama için de özel erişim denetimlerimiz mevcuttur. Sonuç olarak, herhangi bir izinsiz erişim ve kullanım durumuna karşı koruma sağlamak için, fiziksel güvenlik önlemleri de dahil olmak üzere bilgi toplama, depolama ve işleme çalışmalarımızı düzenli olarak gözden geçiriyoruz.</p><p>Kişisel bilgilerinizi korumak için izlenebilecek tüm adımları uygulayacağız. Bununla birlikte, İnternet kullanımının tamamen güvenli olmadığını ve bu nedenle, aktardığınız veya İnternet üzerinden size aktarılan kişisel bilgilerin güvenliğini veya bütünlüğünü garanti edemeyeceğimizi göz önünde bulundurmanız gerekir.</p><h3><strong>YAPABİLECEKLERİNİZ</strong></h3><ul><li>Tarafınızdan uygun şekilde yetkilendirilmiş olmayan kişilerle oturum açma parolanızı veya hesap bilgilerinizi paylaşmayarak kişisel bilgilerinizin korunmasında üstünüze düşeni yapabilirsiniz. Hualai web sitelerinde, özellikle de başkalarının bilgisayarlarında veya genel İnternet terminallerinde bir Mi Hesabı kullanıcısı olarak oturum açmanız halinde, oturumunuzun sonunda mutlaka oturumunuzu kapatmanız gerekir.</li><li>Hualai, kişisel bilgilerinizi gizli tutmamanız sonucunda üçüncü tarafların kişisel bilgilerinize erişmesinden kaynaklanan güvenlik açıklarından sorumlu tutulamaz. Yukarıdaki hükümlere halel getirmeksizin, hesabınızın başka bir İnternet kullanıcısı tarafından izinsiz kullanılması veya başka bir güvenlik ihlali durumunda bizi derhal bilgilendirmeniz gerekir.</li><li>Yardımınız kişisel bilgilerinizin gizliliğini korumamıza yardımcı olacaktır.</li></ul><h2><strong>BEKLETME İLKESİ</strong></h2><p>Kişisel bilgiler, toplanma amacının karşılanması için gerekli olduğu veya yürürlükteki yasaların gerektirdiği veya izin verdiği süre boyunca tutulur. Kişisel bilgilerin bekletilmesinin artık söz konusu bilgilerin toplanma amacına hizmet etmediği makul biçimde varsayıldığında, kişisel bilgileri bekletmeyi derhal durdurur veya bu kişisel bilgileri söz konusu kişilerle ilişkilendirmek için uygulanabilecek yöntemleri ortadan kaldırırız. Verilerin yürürlükteki yasalara göre kamu yararına arşivlenmesi için veya bilimsel, tarihsel ya da istatistiksel amaçlara yönelik olarak işlenmeye devam etmesi gerekirse Hualai, başlangıçtaki amaçlarla bağdaşmasa dahi verileri bekletmeyi sürdürebilir.</p><p>Cihazınızı fabrika varsayılan ayarlarına sıfırladığınızda cihazdaki tüm kişisel bilgiler silinir. Donanımdan sıfırlama işlemini gerçekleştirmek için, sıfırlama işleminin başarıyla tamamlandığını bildiren sesli uyarıyı duyana kadar 3 saniye boyunca sıfırlama tuşuna basın. Donanımdan sıfırlama işleminin geri alınamayacağına dikkat edin, bu nedenle söz konusu bilgilere artık ihtiyaç duymadığınızdan emin olun.</p><h2><strong>CİHAZINIZDAKİ DİĞER ÖZELLİKLERE ERİŞİM</strong></h2><p>Uygulamalarımız, cihazınızdaki Wi-Fi ağı durumu gibi belirli özelliklere erişim gerektirebilir. Bu bilgi, uygulamaların cihazınızda çalışmasına ve uygulamalarla etkileşime geçmenize izin vermek için kullanılır. İzinlerinizi dilediğiniz zaman cihaz düzeyinde kapatarak veya privacy@hualaikeji.com üzerinden bizimle iletişime geçerek iptal edebilirsiniz.</p><h2><strong>BİLGİLERİNİZ SİZİN DENETİMİNİZDE!</strong></h2><h3><strong>AYARLARI DENETLEME</strong></h3><p>Hualai, gizlilik endişelerinin kişiden kişiye farklılık gösterdiğinin farkındadır. Bu nedenle, kişisel bilgilerinizin toplanmasını, kullanılmasını, açıklanmasını veya işlenmesini kısıtlamanız ve gizlilik ayarlarınızı denetlemeniz için Hualai’nin kullanımınıza sunduğu yöntemlerden örnekler sunuyoruz:</p><ul><li>Cihaz eklenmesi/silinmesi;</li><li>Mi Hesabınızda oturum açın ya da kapatın;</li><li>Ev Gözetim Asistanını etkinleştirmek ya da devre dışı bırakmak için “Ayarlar &gt; Ev Gözetim Asistanı ayarı” bölümüne gidin;</li><li>Hassas veya kişisel bilgileri kapsayan diğer hizmetleri ve işlevleri dilediğiniz gibi açıp kapatın.</li></ul><p>Daha önce yukarıda belirtilen amaçlar için kişisel bilgilerinizi kullanmamızı kabul ettiyseniz dilediğiniz zaman privacy@hualaikeji.com adresi üzerinden bize e-posta göndererek bu kararınızı değiştirebilirsiniz.</p><h3><strong>KİŞİSEL BİLGİLERİNİZE ERİŞİM, BUNLARI GÜNCELLEŞTİRME, DÜZELTME VEYA SİLME</strong></h3><ul><li>Elimizdeki tüm kişisel bilgilerinize erişim talep etme ve/veya bu bilgilerin düzeltilmesini isteme hakkına sahipsiniz. Kişisel bilgilerinizi güncelleştirdiğinizde, isteğinizi işleyebilmemiz için kimliğinizi doğrulamanız istenir. Kişisel bilgilerinizle ilgili erişim veya düzeltme isteğinizi yerine getirmek için yeterli bilgileri aldıktan sonra, isteğinizi yürürlükteki veri koruma yasalarınız kapsamında belirlenen herhangi bir zaman dilimi içerisinde yanıtlarız.</li><li>Topladığımız ve işlediğimiz kişisel verilerinizin bir kopyası, isteğiniz üzerine ücretsiz olarak sağlanır. Aynı bilgilerin tekrar istenmesi durumunda, yürürlükteki yasalar uyarınca fiili idari maliyetlere göre makul bir ücret talep edebiliriz.</li><li>Depoladığımız kişisel verilerinize erişim istemeniz veya herhangi bir bilginin yanlış ya da eksik olduğunu düşünmeniz durumunda lütfen aşağıdaki e-posta adresi üzerinden bizimle en kısa sürede iletişime geçin. E-posta: privacy@hualaikeji.com.</li></ul><h3><strong>İZNİ GERİ ÇEKME</strong></h3><p>Mülkiyetimiz veya denetimimiz altında bulunan kişisel bilgilerinizi kullanılmasına ve/veya açıklanmasına dair izninizi geri çekmek için istekte bulunabilirsiniz. Bu işlem, Ayarlar bölümündeki “Yasal bilgiler” sekmesi altında yer alan “Yetkilendirmeyi iptal et” sekmesine tıklanılarak gerçekleştirilebilir. İsteğinizi makul bir süre içinde işleme koyar ve ardından, isteğiniz uyarınca, hiçbir kişisel bilginizi toplamaz, kullanmaz ve/veya açıklamayız.</p><p>Lütfen izninizi geri çekmenin belirli yasal sonuçlar doğurabileceğini unutmayın. Kişisel bilgilerinizi işlememiz için bize vermiş olduğunuz izni ne ölçüde geri çekeceğinize bağlı olarak Mi Ev Tipi Güvenlik Kamerası 1080p (Manyetik Montaj) yazılım ve hizmetlerini kullanamayabilirsiniz.</p><h2><strong>KİŞİSEL BİLGİLERİNİZİN, YARGI BÖLGENİZİN DIŞINA AKTARIMI</strong></h2><p>Kişisel bilgilerinizi yargı bölgeniz dışındaki bağlı şirketlerimize (iletişim, sosyal medya, bilgi teknolojisi veya bulut işletmeleri) ya da Üçüncü Taraf Hizmet Sağlayıcılarına aktarmamız gerekirse, bunu yürürlükteki yasalara uygun şekilde yaparız. Hususi olarak, uygun önlemler alma yoluyla tüm aktarımların, bölgenizde yürürlükte bulunan yerel veri koruma yasaları kapsamındaki gereklilikler doğrultusunda gerçekleştirilmesini sağlarız. Kişisel bilgilerinizin bahsi geçen şekilde aktarımı için Hualai tarafından alınan uygun önlemlerden haberdar olma hakkına sahip olacaksınız.</p><p>Hualai, kişisel bilgilerinizi işlemek veya yedeklemek için Hualai tarafından işletilen ve denetlenen denizaşırı tesisleri kullanabilir. Hualai’nin şu anda Pekin, Amerika Birleşik Devletleri, Singapur, Rusyave Almanya'da veri merkezleri vardır. Bu denizaşırı yargı bölgelerinde, ülkenizdekiyle büyük ölçüde benzerlik gösteren veri koruma yasaları mevcut olabilir veya olmayabilir. Kişisel bilgilerinizi yurt dışı tesislerimize aktarabilir ve bu tesislerde depolayabiliriz. Ancak bu, kişisel bilgilerinizi bu Gizlilik İlkesine uygun olarak korumaya yönelik herhangi bir taahhüdümüzü geçersiz kılmaz.</p><h3><strong>MUHTELİF KONULAR</strong></h3><h3><strong>ÇOCUKLAR</strong></h3><p>Çocukların ürünlerimizi ve hizmetlerimizi kullanma biçimini izlemenin ebeveynlerin sorumluluğunda olduğunu düşünüyoruz. Bununla birlikte ilkemiz gereği, reşit olmayan kişilerden kişisel bilgi istemeyiz veya bu kategorideki kişilere herhangi bir tanıtım malzemesi sunmayı teklif etmeyiz.</p><p>Hualai reşit olmayan kişilerden herhangi bir kişisel bilgi talep etmez veya böyle bir eğilim taşımaz. Bir ebeveyn veya veli olarak, reşit olmayan bir kişinin önceden izniniz alınmaksızın Hualai’ye kişisel bilgiler sağladığını düşünüyorsanız, kişisel bilgilerin silinmesini ve kişinin ilgili Hualai hizmeti aboneliğinin kaldırılmasını sağlamak için lütfen bizimle iletişime geçin.</p><h3><strong>ÖNCELİK SIRASI</strong></h3><p>Geçerli Kullanıcı Anlaşmalarımızı kabul ettiyseniz söz konusu Kullanıcı Anlaşmaları ile bu Gizlilik İlkesi arasında tutarsızlık olması durumunda Kullanıcı Anlaşmaları geçerli olacaktır.</p><h3><strong>GİZLİLİK İLKESİ GÜNCELLEŞTİRMELERİ</strong></h3><p>Gizlilik İlkemizi düzenli olarak gözden geçirir ve bilgilerle ilgili uygulamalarımızdaki değişiklikleri yansıtacak şekilde güncelleştirebiliriz. Gizlilik İlkemizde önemli değişiklikler yapacak olmamız halinde, topladığımız bilgiler ve bu bilgileri nasıl kullandığımız hakkında bilgi sahibi olmanız için sizi e-postayla (hesabınızda belirtilen e-posta adresine gönderilir) bilgilendirir veya değişiklikleri tüm Hualai web siteleri veya yazılımımız aracılığıyla size bildiririz. Gizlilik İlkemizde yapılacak bu değişiklikler, bildirimde veya İnternet sitesinde belirtilen geçerlilik tarihi itibarıyla geçerli olur. Gizlilik uygulamalarımızla ilgili en güncel bilgiler için bu sayfayı düzenli olarak gözden geçirmenizi öneririz. Web sitelerinde, cep telefonlarında ve/veya başka bir cihazda ürünleri ve hizmetleri kullanmaya devam etmeniz durumunda, güncelleştirilen Gizlilik İlkesini kabul ettiğiniz varsayılır. Sizden başka kişisel bilgiler almak veya kişisel bilgilerinizi yeni amaçlar doğrultusunda kullanmak ya da açıklamak istememiz halinde yeniden izninizi almamız gerekir.</p><h2><strong>ÜÇÜNCÜ TARAF HÜKÜM VE KOŞULLARINI KABUL ETMEM GEREKİR Mİ?</strong></h2><p>Gizlilik İlkemiz, üçüncü bir tarafın sunduğu ürün ve hizmetler için geçerli değildir. Hualai ürünleri ve hizmetleri, üçüncü tarafların ürünlerini, hizmetlerini ve web sitesi bağlantılarını içerebilir. Bu tür ürünleri veya hizmetleri kullandığınızda üçüncü taraflar da bilgilerinizi toplayabilir. Bu nedenle, gizlilik ilkemizi okumaya zaman ayırdığınız gibi söz konusu üçüncü tarafın gizlilik ilkesini da okumanızı önemle tavsiye ederiz. Üçüncü tarafların sizden topladıkları kişisel bilgileri nasıl kullandıklarını denetleyememekle birlikte böyle bir sorumluluğumuz da bulunmamaktadır. Gizlilik İlkemiz, hizmetlerimizde bağlantısı verilen diğer siteler için geçerli değildir.</p><h2><strong>BİZİMLE İLETİŞİME GEÇİN</strong></h2><p>Bu Gizlilik İlkesi ile ilgili herhangi bir yorumunuz veya sorunuz ya da Hualai’nin kişisel bilgilerinizi toplaması, kullanması veya açıklamasıyla ilgili herhangi bir sorunuz varsa lütfen "Gizlilik İlkesi" referansıyla birlikte aşağıdaki adres üzerinden bizimle iletişime geçin:</p><p>Tianjin Hualai Technology Co., Ltd.<br />Adres: No. 10 Jinping Road, Ya'an Street, Nankai District, Tianjin - 300190, Çin<br />E-posta: <a href="mailto:privacy@hualaikeji.com">privacy@hualaikeji.com</a></p><p>Zaman ayırıp Gizlilik İlkemizi okuduğunuz için teşekkür ederiz!</p>