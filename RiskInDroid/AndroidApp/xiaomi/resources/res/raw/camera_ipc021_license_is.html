<!DOCTYPE html><html><head><meta charset='UTF-8'></head><body>
<div id='is-IS'><p><strong>Hugbúnaðarleyfi og þjónustusamningur</strong></p><p><strong>[Mikilvæg tilkynning]</strong></p><p><a id="_Hlk513026998"></a> <a id="_Hlk513026998"></a>Shanghai Imilab Technology Co., Ltd. (framvegis vísað til sem „Imilab“) minnir hér með notandann á að lesa vandlega og átta sig að fullu á hugbúnaðarleyfinu og þjónustusamningnum (þessum „samningi“). <strong>Notandinn verður að lesa vandlega og átta sig að fullu á skilmálum þessa samnings, einkum í tengslum við undanþágur eða takmarkanir á skaðabótaábyrgð Imilab, lausn deilumála og gildandi löggjöf.</strong> <strong>Við drögum athygli þína að skilmálum í tengslum við undanþágur eða takmarkanir á skaðabótaskyldu sem merktir hafa verið með feitletrun. Lestu vandlega og samþykktu eða hafnaðu samningnum (lögráðamaður ætti að lesa samninginn með ólögráða einstaklingi). Með því að sækja, setja inn og nota hugbúnaðinn og búa til og skrá þig inn á reikninginn þinn samþykkir þú þennan samning og ert bundin/n að fullu af skilmálum hans.</strong></p><p><strong>Imilab áskilur sér rétt til breytinga á samningnum. Uppfærðir skilmálar samningsins verða birtir vefsíðu fyrirtækisins eða í hugbúnaði og taka gildi frá birtingardegi þeirra.</strong> Notandinn getur sótt og sett inn hugbúnaðinn að nýju eða skoðað nýjustu útgáfu skilmála samningsins á vefsíðunni. <strong>Ef þú samþykkir ekki breytta skilmála eftir breytingu Imilab á skilmálum samningsins skaltu hætta tafarlaust notkun þinni á hugbúnaði og þjónustu Imilab fyrir</strong> „Mi 360°heimaöryggismyndavélina 2K Pro“; <strong>áframhaldandi notkun notandans á hugbúnaði og þjónustu Imilab fyrir</strong> „Mi 360°heimaöryggismyndavélina 2K Pro“<a id="OLE_LINK5"></a> <strong>telst samþykki á breyttum skilmálum samningsins.</strong></p><h1><strong>1. Almenn ákvæði</strong></h1><p>1.1. Þessi samningur er samningurinn á milli þín (hér á eftir vísað til sem „notanda“) og Imilab og samstarfsaðila fyrirtækisins (hér á eftir vísað til sem „samstarfsaðila“) um niðurhal, innsetningu og notkun notandans á hugbúnaði (hér á eftir vísað til sem „hugbúnaðarins“) Imilab og notkun á viðeigandi þjónustu Imilab fyrir „Mi 360°heimaöryggismyndavélina 2K Pro“.</p><p>1.2. Imilab býður upp á hugbúnaðinn og þjónustuna til innsetningar á (meðal annars en takmarkast ekki við) farsnjallútstöðvartæki, til að bjóða notandanum, sem notar fyrrgreinda snjallútstöð, upp á þjónustu Imilab.</p><p>1.3. Eignarhald og rétturinn til að nota hugbúnaðinn og þjónustuna er á hendi Imilab.</p><h1><strong>2. Gildissvið hugbúnaðarleyfisins</strong></h1><p>2.1. Imilab veitir notandanum persónulegt, óframseljanlegt og almennt leyfi til að nota hugbúnaðinn án heimildar til veitingar á undirleyfum.</p><p>2.2. Notandinn hefur heimild til að innsetja, nota, birta og keyra hugbúnaðinn á einu farútstöðvartæki sem ekki er notað í atvinnuskyni. En notandinn hefur ekki heimild til að innsetja, nota eða keyra hugbúnaðinn í atvinnuskyni. Notandinn hefur ekki heimild til að afrita eða breyta gögnum hugbúnaðarins eða öðrum gögnum í minni útstöðvartækja við keyrslu á hugbúnaðinum og gagnvirkum gögnum, sem verða til á milli þjóns og netþjóns, við keyrslu á hugbúnaðinum eða keyra hugbúnaðinn með tengiforritum eða búa til afleidd verk af neinu tagi, þar á meðal en takmarkast ekki við tengiforrit, aðgengi að hugbúnaðinum og tengdum kerfum með óheimilum verkfærum/þjónustu frá utanaðkomandi aðilum. Ef þú þarft að selja, afrita eða dreifa hugbúnaðinum í atvinnuskyni, t.d. með for-innsetningu á hugbúnaðinum og hugbúnaðarvöndlum, verður þú að fá skriflega heimild og leyfi frá Imilab til þess. </p><p>2.3. Án heimildar Imilab hefur notandinn ekki heimild til að setja hugbúnaðinn inn á önnur útstöðvartæki, sem Imilab hefur ekki heimilað sérstaklega, þar á meðal en takmarkast ekki við netlykla, leikjatölvur, sjónvörp, DVD-spilara og svo framvegis. </p><p>2.4. Notandinn hefur heimild til að afrita hugbúnaðinn fyrir notkun á hugbúnaðinum og þjónustunni en aðeins til að nota sem öryggisafrit. Öryggisafritið verður að innihalda allar höfundarréttarupplýsingarnar sem finna má í upprunalega hugbúnaðinum.</p><p>2.5. Imilab veitir notandanum engin önnur réttindi en þau sem sérstaklega eru veitt í þessum samningi. Ef notandinn hefur í hyggju að nota önnur réttindi skal hann fá til þess fyrirfram, skriflegt samþykki frá Imilab. </p><h1><strong>3. Öflun hugbúnaðar, innsetning og uppfærsla</strong></h1><p>3.1. Notandinn skal sækja og setja inn hugbúnaðinn af vefsíðunni eða með hætti sem Imilab hefur tilgreint. Gættu þess að sækja ekki hugbúnaðinn af ótilgreindum vefsíðum til að koma í veg fyrir að fartæki sýkist af óværum sem geta eyðilegt notendaupplýsingar og stolið friðhelgisupplýsingum notandans. Ef þú verður þér úti um hugbúnaðinn eða innsetningarforrit með sama heiti og hugbúnaðurinn frá utanaðkomandi aðila, sem Imilab hefur ekki heimilað, getur Imilab ekki tryggt að hægt sé að nota hann með venjulegum hætti og tekur Imilab enga skaðabótaábyrgð á tjóni sem slíkt kann að valda þér.</p><p>3.2. Notandinn verður að velja hugbúnaðarútgáfu sem hentar viðkomandi útstöðvartæki. Að öðrum kosti ber notandinn einn ábyrgð á öllum hugbúnaðarvandamálum, tækisvandamálum eða tjóni af völdum misræmis á milli hugbúnaðarútgáfunnar og tækisgerðarinnar.</p><p>3.3. Til að bæta upplifun notandans og innihald þjónustunnar áskilur Imilab sér rétt til þess að bjóða upp á nýja, breytta og uppfærða útgáfu af hugbúnaðinum auk þess sem Imilab áskilur sér rétt til þess að taka gjald fyrir slík skipti, breytingar eða uppfærslu en óskað verður eftir samþykki þínu fyrir slíku gjaldi fyrirfram. Hugbúnaðurinn er stilltur með sjálfgefnum hætti á „samþykki fyrir uppfærslu“ í þágu notandans. Það fer eftir hugbúnaðarútgáfunni, sem notandinn notar, hvort Imilab bjóði notandanum upp á að virkja slíkan eiginleika eða ekki. Þegar ný útgáfa af hugbúnaðinum er gefin út veitir Imilab enga tryggingu fyrir því að eldri útgáfur hugbúnaðarins verði áfram nothæfar.</p><h1><strong>4. Ákvæði um notkun</strong></h1><p><strong>4.1. Notandinn hefur heimild til að nota hugbúnaðinn og þjónustuna í samræmi við þennan samning og löggjöf. Notandanum er óheimilt að:</strong></p><p>4.1.1. Eyða höfundarréttarupplýsingum í hugbúnaðinum og öðrum afritum eða breyta, eyða eða fara framhjá tæknilegum ráðstöfunum hugbúnaðarins til að standa vörð um hugverkaréttindi; </p><p>4.1.2. Framkvæma bakhönnun á hugbúnaðinum, eins og taka hann í sundur, bakþýða eða framkvæma aðrar aðgerðir til að verða sér úti um forritunarkóða hugbúnaðarins;</p><p>4.1.3. Bæta við, fjarlægja eða breyta eiginleikum eða keyrsluáhrifum hugbúnaðarins með því að breyta eða falsa fyrirmælum eða gögnum við keyrslu á hugbúnaðinum eða nota með öðrum hætti eða miðla hugbúnaðinum eða aðferðunum, sem notaðar eru eins og lýst er að ofan, til almennings hvort sem slíkt er í atvinnuskyni eður ei;</p><p>4.1.4. Nota hugbúnaðinn við aðgerðir, sem stefna netöryggi í voða, þar á meðal en takmarkast ekki við: notkun á óheimilum gögnum eða fara á óheimilaða netþjóna/reikninga; fá óheimilaðan aðgang að almenningsnetum eða stýrikerfum annarra og eyða, breyta eða bæta við vistaðar upplýsingar; óheimilaðar aðgerðir til að greina, skanna eða prófa hugbúnaðarkerfi eða netveikleika eða framkvæma aðra hluti sem eyðileggja netöryggi; aðgerðir til að trufla eða eyðileggja eðlilega vinnslu hugbúnaðarkerfa eða vefsíðna, dreifa óværum eða veirum með ásettu ráði eða framkvæma aðrar aðgerðir sem eyðileggja eða trufla eðlilega netupplýsingaþjónustu; fölsun á nafni eða nafnhlutum TCP/IP-gagnapakka;</p><p>4.1.5. Notandinn skráir sig inn eða notar hugbúnaðinn og þjónustu í gegnum sambærilegan hugbúnað eða kerfi utanaðkomandi aðila sem ekki hafa verið þróuð, heimiluð eða samþykkt af Imilab eða býr til, birtir eða miðlar ofangreindum verkfærum;</p><p>4.1.6. Ef notandinn, án skriflegs samþykkis Imilab, gerir aðgerðir á hugbúnaðinum eða upplýsingum hans, þar á meðal en takmarkast ekki við notar, kaupleigir, lánar, afritar, breytir, setur upp hlekk, endurgerir, þýðir, gefur út, birtir, býr til speglaða vefsíðu eða notar hugbúnaðinn með óheimilum hætti til að búa til tengdar afleiddar afurðir, verk, þjónustu, tengiforrit, samhæfi eða samtengingar;</p><p>4.1.7. Nota hugbúnaðinn til að birta, senda, miðla eða geyma efni sem brýtur gegn lögum og reglum á viðkomandi stað; </p><p>4.1.8. Nota hugbúnaðinn til að birta, senda, miðla eða geyma efni sem brýtur gegn lögmætum réttindum eins og hugverkarétti og atvinnuleyndarmálum annarra; </p><p>4.1.9. Nota hugbúnaðinn til að birta, senda eða miðla auglýsingaefni eða amapósti í miklu magni; </p><p>4.1.10. Nota hugbúnaðinn og aðra þjónustu Imilab með ólögmætum hætti, í ólögmætum tilgangi eða með öðrum hætti sem brýtur gegn leyfisbundna notkun samkvæmt þessum samningi;</p><p><strong>4.2. Ákvæði um birtingu á upplýsingum</strong></p><p>4.2.1. Þú mátt nota hugbúnaðinn til að birta upplýsingar eins og skoðanir, gögn, texta, upplýsingar, notandanöfn, myndir, ljósmyndir, persónuupplýsingar, hljóð- og myndskrár, hlekki o.s.frv. sem þú hefur búið til eða þú hefur rétt til að birta. Þú verður að tryggja að þú búir yfir hugverkaréttinum eða hafir orðið þér úti um heimild fyrir upplýsingunum, sem þú hleður upp, og að notkun þín á hugbúnaðinum og þjónustunni brjóti ekki gegn lögmætum réttindum eða hagsmunum þriðju aðila.</p><p>4.2.2. Við notkun á hugbúnaðinum ber þér skylda til að fylgja lögum og reglum á viðkomandi stað.</p><p>4.2.3. Þú mátt ekki nota hugbúnaðinn til að framkvæma aðgerðir eins og en takmarkast ekki við</p><p>4.2.3.1. Framleiða, endurgera, birta, miðla eða geyma eftirfarandi efni sem brýtur gegn lögum eða reglum á viðkomandi stað;</p><p>4.2.3.2. Birta, senda, miðla eða geyma efni sem brýtur gegn lögmætum réttindum eins og réttindum yfir orðstír, réttindum yfir andlitsmyndum , hugverkarétti og atvinnuleyndarmálum annarra;</p><p>4.2.3.3. Búa til staðreyndir eða dylja sannleikann eða miðsleiða eða blekkja aðra;</p><p>4.2.3.4. Birta, senda eða miðla auglýsingaefni eða amapósti;</p><p>4.2.3.5. Fá aðra til þátttöku í aðgerðum sem brjóta gegn lögum og reglum á viðkomandi stað o.s.frv.</p><p>4.2.4. Án heimildar frá Imilab máttu ekki framkvæma nein viðskipti með hugbúnaðinum eins og auglýsingastarfsemi, vörusölu.</p><p><strong>4.3 Þú áttar þig á og samþykkir að:</strong></p><p><strong>4.3.1. Imilab muni ákvarða hvort grunur leiki á um að notandinn hafi brotið ofangreind notkunarákvæði og, út frá niðurstöðum slíkrar ákvörðunar, ógilda tímabundið eða eyða notendaleyfinu, sem þér var eitt, eða grípa til annarra takmarkana sem heimilaðar eru samkvæmt þessum samningi;</strong></p><p><strong>4.3.2. Imilab mun eyða tafarlaust öllum upplýsingum, sem grunur leikur á að séu ólögmætar eða brjóti gegn lögmætum réttindum annarra eða brjóti gegn þessum samningi, og birtar eru af notandanum við notkun á leyfisskylda hugbúnaðinum;</strong></p><p><strong>4.3.3. Ef þú brýtur gegn ofangreindum notkunarákvæðum og veldur þannig þriðju aðilum tjóni, berð þú sjálfstæða skaðabótaábyrgð í eigin nafni og verður að halda Imilab skaðlausu af völdum og gegn tapi eða útgjöldum sem af slíku stafa;</strong></p><p><strong>4.3.4. Notandinn skal bæta og halda Imilab skaðlausu af tapi, kröfum utanaðkomandi aðila, stjórnsýsluviðurlögum, tjóni og/eða útgjöldum, þar á meðal eðlilegum þóknunum lögmanna, kostnaði við rannsóknir og söfnun sönnunargagna, sem Imilab hefur orðið fyrir og stafa af brotum notandans á viðeigandi lögum eða þessum samningi.</strong></p><h1><strong>5. Friðhelgisstefna og vernd persónuupplýsinga</strong></h1><p>5.1. Verndun persónuupplýsinga þinna er mikilvæg fyrir Imilab. Til að bjóða upp á eiginleika hugbúnaðarins og bæta upplifun notenda mun Imilab safna tilteknum gerðum upplýsinga, eins og kveðið er á um í friðhelgisstefnu okkar. Við söfnum, notum og verndum gögnin þín í samræmi við friðhelgisstefnuna okkar. Finna má friðhelgisstefnuna á eftirfarandi vefsíðu <a id="OLE_LINK6"></a><a id="OLE_LINK7"></a><a href="http://www.imilab.com/doc/ipc/021/gdpr/en/privacy.html">http://www.imilab.com/doc/ipc/021/gdpr/en/privacy.html</a> .</p><p><strong>5.2. Það getur verið að við deilum af og til gögnum með Xiaomi í tengslum við vörumerki og þjónustu Xiaomi / Mijia / Mitu í því skyni að bjóða upp á og bæta núverandi vörur og þjónustu (þar á meðal hugbúnað og vélbúnað) frá Xiaomi og fyrirtækjum í Mi-vistkerfinu og bjóða upp á betri eiginleika og notendaupplifun.</strong></p><h1><strong>6. Þjónustuáhætta og fyrirvari</strong></h1><p>6.1. Notandinn verður að útvega nauðsynleg tæki fyrir netaðgang og notkun á virðisaukandi símaþjónustu farútstöðvartækisins og standa straum af fjarskiptagjöldum, upplýsingagjöldum og tengdum kostnaði af völdum netaðgangs persónulega farútstöðvartækisins eða gjöldum þriðju aðila (þar á meðal en takmarkast ekki við síma- og farsímaþjónustuveitufyrirtækja). Ef þörf er á virðisaukandi símaþjónustu ráðleggjum við þér að fá upplýsingar um kostnaðinn hjá viðkomandi símaþjónustufyrirtæki sem býður upp á virðisaukandi þjónustu.</p><p><strong>6.2. Hvorki Imilab né samstarfsaðili fyrirtækisins ber ábyrgð á tapi notandans af völdum utanaðkomandi aðila, eins og vegna bilana á fjarskiptalínum, tæknilegra vandamála, bilana á net- eða farútstöðvartæki, kerfisóstöðugleika og annarra óviðráðanlegra ástæðna.</strong></p><p><strong>6.3. Hugbúnaðurinn, eins og flestur annar nethugbúnaður, kann að verða fyrir áhrifum af þáttum eins og ástæðum sem liggja hjá notandanum, netþjónustugæðum, mun á félagslegu umhverfi, o.s.frv. og getur einnig orðið valdur að áreitni við ýmiss konar öryggisvandamál eins og notkun annarra á gögnum notandans sem leiðir til raunverulegrar áreitni; af öðrum hugbúnaði, sem notandinn sækir og setur inn, eða öðrum vefsíðum, sem notandinn heimsækir og innihalda „Trójuhesta“ og aðrar veirur sem stefna upplýsinga- og gagnaöryggi útstöðvartækis notandans í voða og hafa síðan áhrif á eðlilega notkun hugbúnaðarins. Notandinn verður að vera meðvitaður um gagnaöryggi og gagnavernd og standa vörð um lykilorð sitt til að koma í veg fyrir tap og áreitni.</strong> </p><p><strong>6.4. Þegar notandinn notar hugbúnaðinn eða biður Imilab um að veita tiltekna þjónustu getur verið að hugbúnaðurinn leiti til kerfis utanaðkomandi aðila til að aðstoða við notkun eða aðgang notandans. Notkunin eða aðgangurinn eru á vegum hins utanaðkomandi aðila. Imilab tryggir hvorki öryggi, heildstæðni og skilvirkni niðurstaðna, sem fást með stuðningi fyrrgreinds kerfis eða hugbúnaðar né ber Imilab ábyrgð á annarri ótilgreindri áhættu; ef slíkt veldur deilum eða tjóni mun Imilab ekki bera skaðabótaskyldu af slíku.</strong></p><p><strong>6.5 Imilab vekur sérstaka athygli notandans á því að til að standa vörð um viðskiptaþróun fyrirtækisins og sjálfsforræði á breytingum áskilur Imilab sér rétt til að gera breytingar eða hætta þjónustunni tímabundið hvenær sem er án tilkynningar til notandans og án þess að notandinn eða utanaðkomandi aðilar geti byggt skaðabótaskyldu á slíku.</strong></p><p><strong>6.6. Nema annað sé sérstaklega tilgreind í lögum og reglum munum við gera okkar besta til að tryggja að hugbúnaðurinn og tækni og upplýsingar, sem tengjast honum, séu öruggar, skilvirkar, réttar og áreiðanlegar; en notandinn áttar sig á því að Imilab geti ekki tryggt slíkt í ljósi núverandi tækni.</strong></p><p><strong>6.7. Notandinn ber einn skaðabótaskyldu á líkamstjóni eða tilviljanakenndu eða afleiddu tjóni, þar á meðal en takmarkast ekki við tekjutapi, gagnatapi, rekstrartruflunum og öðru atvinnutjóni af völdum eða í tengslum við: (1) notkun eða misbrest á notkun leyfisskylda hugbúnaðarins; (2) óheimilaða notkun hugbúnaðarins eða breytingar utanaðkomandi aðila á gögnum notandans; (3) kostnað og tap notandans við notkun á hugbúnaðinum; (4) misskilning notandans á hugbúnaðinum; (5) annað tap í tengslum við hugbúnaðinn sem ekki má rekja til Imilab.</strong></p><p><strong>6.8. Við persónulegt eða fjárhagslegt tjón eða tap, sem er eða kann að hafa verið af völdum notandans og annarra notenda hugbúnaðarins við notkun á hugbúnaði eða vegna þess að notandinn var afvegaleiddur eða blekktur, er það aðilinn, sem bar ábyrgð á blekkingunum, sem ber alla skaðabótaskyldu af slíku.</strong></p><h1><strong>7. Yfirlýsing um hugverkaréttindi</strong></h1><p>7.1. Imilab er hugverkarétthafi hugbúnaðarins. Allur hugverkaréttur, eins og höfundarréttur, vörumerki, einkaleyfi, atvinnuleyndarmál, o.s.frv. í tengslum við hugbúnaðinn og allar upplýsingar í tengslum við hugbúnaðinn (þar á meðal en takmarkast ekki við texti, myndir, hljóð, mynd, grafík, hönnun viðmóts, skipulag, gögn eða rafræn skjöl, o.s.frv.) er varinn í lögum og reglum á viðkomandi stað og samsvarandi alþjóðasamningum. Imilab er eigandi ofangreinds hugverkaréttar nema hvað varðar vörumerkin Xiaomi / Mijia / Mitu.</p><p>7.2 Án fyrirliggjandi skriflegs samþykkis Imilab má notandinn ekki nota eða flytja af sjálfsdáðum ofangreindan hugverkarétt í einka- eða atvinnuskyni eða heimila utanaðkomandi aðilum að gera slíkt. Imilab áskilur sér rétt til skaðabóta við slíkar aðgerðir.</p><h1><strong>8. Breytingar</strong></h1><p><strong>8.1. Imilab áskilur sér einhliða rétt til breytinga á skilmálum þessa samnings af og til en slíkir breyttir skilmálar verða birtir á viðeigandi vefsíðum. Ef þú samþykkir ekki gerðar breytingar skaltu segja upp þjónustunni. Ef þú heldur áfram að nota þjónustuna telst það samþykki þitt fyrir breytingum samningsins. </strong></p><p><strong>8.2. Imilab eða samstarfsaðilinn áskilur sér einhliða rétt til þess að gera breytingar af og til á greiddri þjónustu í boði, greiðsluviðmiðunum, greiðsluhætti, þjónustugjöldum eða þjónustuskilmálum. Imilab hefur heimild til að hefja gjaldtöku hjá vissum notendum nú eða í framtíðinni við veitingu þjónustunnar. Ef notandinn neitar að greiða slík gjöld mun notandinn geta haldið áfram að nota viðkomandi þjónustu eftir að greiðsluskyldan hefst. </strong>Imilab og samstarfsaðilinn munu gera sitt besta til að upplýsa notandann um breytingar í tölvupósti eða með öðrum hætti. </p><h1><strong>9. Gildandi löggjöf og lausn deilumála</strong></h1><p>9.1. Lögmæti og túlkun þessa samnings fellur undir lög meginlands Alþýðulýðveldisins Kína. Við skort á viðeigandi lagaákvæðum er heimilt að vísa til alþjóðlegra viðskiptavenja og/eða viðskiptavenja.</p><p>9.2. Þessi samningur var undirritaður í Xuhui-héraðinu í Sjanghæ í Kína.</p><p><strong>9.3. Bæði notandinn og Imilab samþykkja að fyrst verði leitað lausnar á deilum um þjónustuna með samráði samningsaðila. Ef ekki er hægt að ná samkomulagi með slíku samráði geta báðir samningsaðilar lagt deiluna fyrir valdbæran dómstól með lögsögu yfir undirritunarstað samningsins.</strong></p><h1>10. Ýmislegt</h1><p>10.1. Sérstakur samningur og tengdar viðskiptareglur, o.s.frv. kunna að gilda um tiltekna þjónustu hugbúnaðarins (hér á eftir vísað til í sameiningu sem „sérstakur samningur“) svo þú ættir að lesa og samþykkja slíka sérstaka samninga áður en viðkomandi þjónusta er notuð.</p><p>10.2. Þessi samningur tekur gildi 6. október 2020.</p><p>10.3. Fyrirsagnir allra skilmála samningsins eru aðeins til viðmiðunar og skal ekki hafa þær til hliðsjónar við túlkun á samningnum.</p><p>10.4. Ef ákvæði samningsins er eða verður ógilt eða óframfylgjanlegt af einhverri ástæðu skulu önnur ákvæði samningsins halda fullu gildi sínu og réttaráhrifum og binda báða samningsaðila.</p><p>Imilab</p></div>
<br/>
<br/>


</body></html>