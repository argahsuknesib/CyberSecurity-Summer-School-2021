<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1, maximum-scale=1, minimum-scale=1, user-scalable=no, minimal-ui">
	<meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black">
    <meta http-equiv="Pragma" content="no-cache">
    <meta http-equiv="Cache-Control" content="no-cache">
    <meta http-equiv="Expires" content="0">
	<title></title>
</head>
<body>
	<div class="main">
<h1><strong>ΠΟΛΙΤΙΚΗ ΑΠΟΡΡΗΤΟΥ</strong></h1><p>Ενημέρωση!</p><p>Η Πολιτική Απορρήτου μας ενημερώθηκε την 4η Μαΐου 2020. Αναμορφώσαμε την Πολιτική Απορρήτου για όλους τους εμπλεκομένους, ούτως ώστε εφεξής η παρούσα Πολιτική Απορρήτου να είναι σε θέση να παρέχει αναλυτικά στοιχεία σχετικά με τον τρόπο που διαχειριζόμαστε τις προσωπικές σας πληροφορίες για το λογισμικό και τις υπηρεσίες της Οικιακής κάμερας ασφαλείας Mi 1080p (Μαγνητικής τοποθέτησης) που παρέχονται από την Hualai.</p><p>Διαθέστε λίγο χρόνο ώστε να γνωρίσετε τις πρακτικές μας στην προστασία απορρήτου και ενημερώστε μας εάν έχετε οποιεσδήποτε ερωτήσεις.</p><h2><strong>Η ΔΕΣΜΕΥΣΗ ΜΑΣ ΠΡΟΣ ΕΣΑΣ</strong></h2><p>Η παρούσα Πολιτική Απορρήτου ορίζει με ποιο τρόπο η Tianjin Hualai Technology Co., Ltd. και οι συνδεδμένες εταιρείες της εντός του Ομίλου Hualai Group («Hualai », «εμείς», «μας» ή «εμάς») συλλέγουν, χρησιμοποιούν, γνωστοποιούν, επεξεργάζονται και προστατεύουν κάθε πληροφορία που μας δίνετε όταν χρησιμοποιείτε το λογισμικό και υπηρεσίες της Οικιακής κάμερας ασφαλείας Mi 1080p (Μαγνητικής τοποθέτησης). Σε περίπτωση που σας ζητήσουμε ορισμένα στοιχεία διά των οποίων ενδέχεται να γίνεται προσωπική ταυτοποίησή σας όταν χρησιμοποιείτε το λογισμικό και τις υπηρεσίες της Οικιακής κάμερας ασφαλείας Mi 1080p (Μαγνητικής τοποθέτησης), αυτά θα χρησιμοποιούνται αποκλειστικά σύμφωνα με την παρούσα Πολιτική Απορρήτου ή/και τους όρους και προϋποθέσεις μας για χρήστες.</p><p>Η Πολιτική Απορρήτου σχεδιάστηκε με γνώμονα την προστασία σας, και είναι σημαντικό να διαθέτετε ολοκληρωμένη αντίληψη των πρακτικών μας στη συλλογή και χρήση προσωπικών πληροφοριών, καθώς και την απόλυτη πεποίθηση ότι σε τελική ανάλυση, εσείς οι ίδιοι έχετε τον έλεγχο για κάθε προσωπική πληροφορία που τυχόν παρέχεται στη Hualai.</p><p>Στην παρούσα Πολιτική Απορρήτου, «προσωπικές πληροφορίες» νοούνται οι πληροφορίες που μπορεί να χρησιμοποιηθούν για την αναγνώριση ενός ατόμου, είτε από τις πληροφορίες αφ’ εαυτών, είτε από τις εν λόγω πληροφορίες συνδυασμένες με άλλες πληροφορίες σχετικές με το συγκεκριμένο άτομο, στις οποίες η Hualai διαθέτει πρόσβαση.</p><p>Με τη χρήση του λογισμικού και υπηρεσιών της Οικιακής κάμερας ασφαλείας Mi 1080p (Μαγνητικής τοποθέτησης), θεωρείται ότι έχετε αναγνώσει, λάβατε γνώση και αποδεχθήκατε όλες τις διατάξεις που διατυπώνονται εδώ, στην Πολιτική Απορρήτου, περιλαμβανομένων οποιωνδήποτε αλλαγών στις οποίες ενδέχεται κατά καιρούς να προβαίνουμε. Με σκοπό τη συμμόρφωση με τους ισχύοντες νόμους, περιλαμβανομένης της τοπικής νομοθεσίας περί προστασίας δεδομένων (π.χ. Γενικός Κανονισμός για την Προστασία Δεδομένων στην Ευρωπαϊκή Ένωση), θα ζητούμε σχετικά την πρωθύστερη ρητή συγκατάθεση για τη συγκεκριμένη επεξεργασία (π.χ. την αυτοματοποιημένη εξατομικευμένη λήψη αποφάσεων) για ειδικές κατηγορίες προσωπικών δεδομένων. Είμαστε προσηλωμένοι στην προστασία του απορρήτου, της εμπιστευτικότητας και της ασφάλειας των προσωπικών σας πληροφοριών σε συμμόρφωση με το εφαρμοστέο δίκαιο, συμπεριλαμβανομένης της τοπικής νομοθεσίας σας σχετικά με την προστασία δεδομένων. Είμαστε εξίσου προσηλωμένοι στη διασφάλιση ότι όλοι οι εργαζόμενοι και αντιπρόσωποί μας τηρούν αυτές τις υποχρεώσεις.</p><p>Σε τελική ανάλυση, επιθυμούμε ό,τι είναι καλύτερο για όλους τους χρήστες μας. Σε περίπτωση που έχετε οποιεσδήποτε ανησυχίες αναφορικά με την πρακτική μας στη διαχείριση δεδομένων όπως συνοψίζεται στην παρούσα Πολιτική Απορρήτου, επικοινωνήστε με τον Υπεύθυνο Προστασίας Δεδομένων μας στη διεύθυνση privacy@hualaikeji.com για να απευθύνετε τις συγκεκριμένες ανησυχίες σας. Θα χαρούμε να απαντήσουμε σε αυτές άμεσα.</p><h2><strong>ΤΙ ΠΛΗΡΟΦΟΡΙΕΣ ΣΥΛΛΕΓΟΝΤΑΙ ΚΑΙ ΠΩΣ ΜΠΟΡΟΥΜΕ ΝΑ ΤΙΣ ΧΡΗΣΙΜΟΠΟΙΗΣΟΥΜΕ</strong></h2><h3><strong>ΤΥΠΟΙ ΠΛΗΡΟΦΟΡΙΩΝ ΠΟΥ ΣΥΛΛΕΓΟΝΤΑΙ</strong></h3><p>Προκειμένου να σας παρέχουμε τις υπηρεσίες μας, θα σας ζητήσουμε να παρέχετε προσωπικές πληροφορίες που είναι αναγκαίες για την παροχή αυτών των υπηρεσιών προς εσάς. Εάν δεν παράσχετε τις προσωπικές σας πληροφορίες, ενδέχεται να μην είμαστε σε θέση να σας παρέχουμε τα προϊόντα ή τις υπηρεσίες μας.</p><p>Θα συλλέγουμε μόνο τις πληροφορίες που είναι αναγκαίες για τους προσδιορισμένους, ρητούς και νόμιμους σκοπούς και δεν θα τις επεξεργαζόμαστε περαιτέρω κατά τρόπο που δεν συνάδει με τους εν λόγω σκοπούς. Ενδέχεται να συλλέγουμε τους ακόλουθους τύπους πληροφοριών (που ενδεχομένως να είναι ή να μην είναι προσωπικές πληροφορίες):</p><ul><li><strong>Πληροφορίες λογαριασμού:</strong> Θα συλλέξουμε πληροφορίες σχετικά τον Mi λογαριασμό σας και τους Mi λογαριασμούς που μοιράζεστε με τη συσκευή.</li><li><strong>Πληροφορίες θέσης συσκευής:</strong> Ενδέχεται να συλλέξουμε πληροφορίες σχετικά με το υλισμικό, την απόδοση, την κατάσταση, κτλ. της συσκευής σας, συμπεριλαμβανομένης της ονομασίας συσκευής, DID, έκδοσης υλικολογισμικού, τοποθεσίας εγκατάστασης (όπως στο καθιστικό), ζώνης ώρας, του κωδικού προστασίας (αν υπάρχει) για την προβολή της συσκευής, του επιπέδου μπαταρίας όπως επίσης και των πληροφοριών κάρτας μνήμης (σφαλμάτων, υπολειπόμενου χώρου αποθήκευσης, λειτουργίας εγγραφής).</li><li><strong>Πληροφορίες για τις ρυθμίσεις συσκευής:</strong> Ενδέχεται να συλλέξουμε πληροφορίες σχετικά με τις ρυθμίσεις συσκευής, συμπεριλαμβανομένης της κατάστασης ενεργοποίησης/απενεργοποίησης δείκτη, της ενεργοποίησης/απενεργοποίησης πρόληψης χρήσης δεδομένων, ενεργοποίησης/απενεργοποίησης έξυπνου πλαισίου, ρυθμίσεις αδράνειας, ρυθμίσεις εικόνας, ρυθμίσεις νυχτερινής όρασης, ρυθμίσεις Βοηθού Επίβλεψης Οικίας (ευαισθησία, περίοδος επίβλεψης οικίας, μεσοδιάστημα λήψης, ρύθμιση ώθησης), ενεργοποίησης/απενεργοποίησης αδράνειας, κτλ.</li><li><strong>Πληροφορίες δικτύου:</strong> Ενδέχεται να συλλέξουμε πληροφορίες σχετικές με το δίκτυο όταν η συσκευή σας είναι συνδεδεμένη με κάποιο δίκτυο, συμπεριλαμβανομένης της τρέχουσας λειτουργίας σύνδεσης Wi-Fi (LAN ή απομακρυσμένη), της ορισμένης διεύθυνσης IP, έντασης σήματος Wi-Fi, RSSI, της διεύθυνσης MAC και της <strong>ονομασίας δικτύου Wi-Fi (SSID) και του κωδικού</strong> πρόσβασης που παρέχετε. Τέτοιες πληροφορίες θα κρυπτογραφούνται και θα αποθηκεύονται σε ασφαλή διακομιστή και θα χρησιμοποιούνται για σκοπούς που εσείς εξουσιοδοτείτε.</li><li><strong>Πληροφορίες σχετικά με την ζωντανή εικόνα:</strong> Ενδέχεται να συλλέξουμε πληροφορίες σχετικά με τη ζωντανή εικόνα, συμπεριλαμβανομένου του τρέχοντος χρόνου εικόνας, της ταχύτητας αναπαραγωγής, της επιλογής ποιότητας εικόνας και του όγκου. Επιπλέον, μπορείτε να τραβήξετε ένα στιγμιότυπο ή να εγγράψετε τη ζωντανή εικόνα και να την αποθηκεύσετε στο τηλέφωνό σας.</li><li><strong>Πληροφορίες σχετικά με τη λήψη σταθερών φωτογραφιών του ίδιου θέματος σε τακτά χρονικά διαστήματα:</strong> Ενδέχεται να συλλέξουμε πληροφορίες σχετικά με τη λήψη σταθερών φωτογραφιών του ίδιου θέματος σε τακτά χρονικά διαστήματα, συμπεριλαμβανομένου του προγραμματισμένου χρόνου λήψης, της διάρκειας και της λειτουργίας.</li><li><strong>Πληροφορίες εγγραφής φωνής:</strong> Ενδέχεται να συλλέξουμε πληροφορίες σχετικά με την εγγραφή φωνής, συμπεριλαμβανομένου του εγγεγραμμένου ηχητικού μηνύματός σας, του χρόνου εγγραφής και της διάρκειας.</li><li><strong>Πληροφορίες εγγραφής βίντεο:</strong> Όταν ενεργοποιείται ο Βοηθός επίβλεψης οικίας, ενδέχεται να συλλέξουμε πληροφορίες σχετικά με τα βίντεο που δημιουργούνται όταν κάποιος κινείται ή περνάει εντός του εύρους ανίχνευσης της κάμερας (λ.χ., <strong>εγγραφή βίντεο Βοηθού επίβλεψης οικίας</strong>). Επίσης θα συλλέξουμε πληροφορίες σχετικά με γεγονότα που προκαλούν την εγγραφή βίντεο, συμπεριλαμβανομένης της αλλαγής περιοχής και κάποιου που περνάει.</li><li><strong>Σχόλια:</strong> Θα συλλέγουμε σχόλια, στοιχεία επικοινωνίας, το μοντέλο διαδρομής και το αρχείο σφαλμάτων που μας παρέχετε.</li></ul><h3><strong>ΠΩΣ ΧΡΗΣΙΜΟΠΟΙΟΥΝΤΑΙ ΟΙ ΠΡΟΣΩΠΙΚΕΣ ΠΛΗΡΟΦΟΡΙΕΣ</strong></h3><p>Οι προσωπικές πληροφορίες συλλέγονται για την παροχή υπηρεσιών ή / και προϊόντων προς εσάς, καθώς και για τη νομική συμμόρφωση από την πλευρά μας βάσει του εφαρμοστέου δίκαιου. Με το παρόν έγγραφο συναινείτε στη δυνατότητά μας να επεξεργαζόμαστε και να γνωστοποιούμε προσωπικές πληροφορίες στις συνδεδεμένες εταιρείες μας, σε Τρίτα Μέρη Παροχείς Υπηρεσιών (ορίζονται παρακάτω) για τους σκοπούς που δηλώνονται στην Πολιτική Απορρήτου.</p><p>Ενδέχεται να χρησιμοποιήσουμε τις προσωπικές σας πληροφορίες για τους ακόλουθους σκοπούς:</p><ul><li>Επικοινωνία μαζί σας σχετικά με τη συσκευή σας, υπηρεσίες ή οποιεσδήποτε άλλες κοινές απορίες (π.χ. ενημερώσεις, υποστήριξη πελατών, πληροφορίες σε σχέση με τις ενέργειές σας και ειδοποιήσεις).</li><li>Ανάλυση και ανάπτυξη στατιστικών πληροφοριών σε σχέση με τη χρήση προϊόντων και υπηρεσιών μας που χρησιμοποιούνται για την περαιτέρω βελτίωση των προϊόντων και υπηρεσιών μας.</li></ul><p>Εδώ υπάρχουν περισσότερες λεπτομέρειες σχετικά με το πώς χρησιμοποιούμε τις πληροφορίες σας (που ενδέχεται να περιλαμβάνουν προσωπικές πληροφορίες):</p><ul><li><strong>Σύζευξη με τη συσκευή και συγχρονισμός δεδομένων:</strong> Θα συλλέξουμε πληροφορίες σχετικά με λογαριασμούς, τη συσκευή και το δίκτυο για τον συγχρονισμό δεδομένων, την ενεργοποίηση της συσκευής για την αποδοχή οδηγιών πρόσθετου και τη μεταφόρτωση δεδομένων στον διακομιστή (εφαρμόζεται μόνο σε συγκεκριμένες λειτουργίες/υπηρεσίες).</li><li><strong>Προβολή ζωντανής εικόνας:</strong> Μπορείτε ανά διαστήματα να βλέπετε την εικόνα στο τηλέφωνό σας. Για αυτό το λόγο, συλλέγουμε πληροφορίες σχετικά με τον τρέχον χρόνο εικόνας, την ταχύτητα αναπαραγωγής, την επιλογή ποιότητας εικόνας και του όγκου. Επιπλέον, μπορείτε να τραβήξετε ένα στιγμιότυπο ή να εγγράψετε την τρέχουσα ζωντανή εικόνα. Το στιγμιότυπο ζωντανής εικόνας/η εγγραφή βίντεο θα αποθηκεύονται στο τηλέφωνό σας αντί να αναφορτώνονται σε οποιονδήποτε διακομιστή.</li><li><strong>Βοηθός επίβλεψης οικίας:</strong> Μπορείτε να ενεργοποιήσετε ή να απενεργοποιήσετε τη λειτουργία Βοηθός επίβλεψης οικίας. Αν ενεργοποιηθεί, θα προκληθεί εγγραφή βίντεο όταν η εικόνα αλλάξει εντός του εύρους ανίχνευσης της κάμερας. Μπορείτε να ορίσετε την απόσταση (σε μέτρα) από την πόρτα για να προκαλέσετε την εγγραφή βίντεο, την έναρξη και το χρόνο λήξης της επίβλεψης οικίας και το μεσοδιάστημα λήψης για να αποφευχθεί η διακοπή από ένα ίδιο γεγονός. Μπορείτε να δείτε τα βίντεο διαδικτυακά στο κινητό τηλέφωνό σας. Για να το κάνετε αυτό, θα συλλέξουμε πληροφορίες σχετικά με τις ρυθμίσεις σας σε ευαισθησία, περιόδους επίβλεψης οικίας, το μεσοδιάστημα λήψης και την ειδοποίηση ενεργοποίησης/απενεργοποίησης αλλαγής εικόνας.</li><li><strong>Αναπαραγωγή βίντεο:</strong> Μπορείτε να δείτε βίντεο διαφόρων ειδών στο πρόσθετο. Για να το κάνετε αυτό, θα συλλέξουμε και θα κρυπτογραφήσουμε τα βίντεο που προκαλούνται από τον Βοηθό επίβλεψης οικίας και τα γεγονότα πρόκλησης και θα αποθηκεύσουμε αυτά τα κρυπτογραφημένα δεδομένα σε διακομιστή προστασίας. Τα βίντεο θα αποθηκεύονται στο διακομιστή. Μπορείτε να κάνετε λήψη, προβολή ή διαγραφή αυτών σε συγκεκριμένο χρονικό διάστημα. Για να το κάνετε αυτό, θα συλλέγουμε πληροφορίες σχετικά με το δίκτυό σας.</li><li><strong>Λήψη σταθερών φωτογραφιών του ίδιου θέματος σε τακτά χρονικά διαστήματα:</strong> Μπορείτε να χρησιμοποιήσετε τη συσκευή για λήψη σταθερών βίντεο του ίδιου θέματος σε τακτά χρονικά διαστήματα. Για να το κάνετε αυτό, θα συλλέξουμε πληροφορίες σχετικά με τον προγραμματισμένο χρόνο λήψης σας, τη διάρκεια και τη λειτουργία. Τα σταθερά βίντεο του ίδιου θέματος που λαμβάνεται σε τακτά χρονικά διαστήματα θα αποθηκεύονται μόνο τοπικά.</li><li><strong>Εξατομικευμένος φωνητικός συναγερμός:</strong> Αν ενεργοποιηθεί η παρούσα λειτουργία, η συσκευή θα αναπαράγει ορισμένο φωνητικό μήνυμα όταν η συσκευή ανιχνεύει ότι κάποιος κινείται. Για να το κάνετε αυτό, θα συλλέξουμε πληροφορίες σχετικά με το εγγεγραμμένο φωνητικό μήνυμά σας, τον χρόνο εγγραφής και τη διάρκεια.</li><li><strong>Αμφίδρομη ανταπάντηση:</strong> Μπορείτε να δείτε πληροφορίες σχετικά με τη ζωντανή εικόνα στο πρόσθετο και την ομιλία με τον επισκέπτη με τη λειτουργία αμφίδρομης ανταπάντησης. Θα συλλέξουμε πληροφορίες σχετικά με τη συζήτησή σας, εκτός και αν επιλέξετε να εγγράψετε την τρέχουσα ζωντανή εικόνα χρησιμοποιώντας την αμφίδρομη ανταπάντηση. <strong>Αλλά σε καμία περίπτωση δεν θα προσπαθήσουμε να διαβάσουμε ή να αναγνωρίσουμε την συζήτησή σας.</strong></li><li><strong>Για συλλογή σχολίων του χρήστη:</strong> Τα σχόλια που παρέχετε είναι εξαιρετικά πολύτιμα για να μας βοηθάτε στη βελτίωση των υπηρεσιών μας. Προκειμένου να παρακολουθήσουμε τα σχόλιά σας, η Hualai ενδέχεται να χρησιμοποιήσει τις προσωπικές πληροφορίες που μας παρέχετε για να επικοινωνήσουμε μαζί σας και να διατηρήσουμε αρχεία.</li><li><strong>Ειδοποίηση αποστολής:</strong> Η συσκευή θα σας στείλει ανάλογη ειδοποίηση σύμφωνα με τα γεγονότα πρόκλησης. Για παράδειγμα, μπορείτε να ρυθμίσετε τη συσκευή να στέλνει ειδοποίηση στο τηλέφωνό σας όταν παρακολουθεί αλλαγές στην εικόνα. Για να το κάνετε αυτό, θα συλλέγουμε πληροφορίες για τις ρυθμίσεις ώθησης που έχετε ορίσει. Μπορείτε να απενεργοποιήσετε την ειδοποίηση ώθησης στις Ρυθμίσεις.</li></ul><h3><strong>ΑΜΕΣΟ ΜΑΡΚΕΤΙΝΓΚ</strong></h3><p>Ενδέχεται να χρησιμοποιήσουμε το όνομά σας, τον αριθμό τηλεφώνου και τη διεύθυνση email, το αναγνωριστικό του Mi Λογαριασμού ώστε να σας παρέχουμε υλικό μάρκετινγκ σε σχέση με αγαθά και υπηρεσίες των εταιρειών της Hualai και των επιχειρηματικών μας εταίρων που προσφέρουν εφαρμογές δικτύου, κινητής τηλεφωνίας και προϊόντα και υπηρεσίες cloud. Θα χρησιμοποιήσουμε τα προσωπικά σας δεδομένα μόνον εφόσον λάβουμε τη ρητή συγκατάθεσή σας και αφού συμπεριλαμβάνεται σαφή ενέργεια ή ένδειξη μη αντίρρησης σύμφωνα με την τοπική νομοθεσία περί προστασίας δεδομένων, που ενδέχεται να απαιτεί ξεχωριστή ρητή συναίνεση. Έχετε το δικαίωμα να αρνηθείτε την προτεινόμενη από εμάς χρήση των προσωπικών σας δεδομένων για άμεσο μάρκετινγκ. Εάν δεν επιθυμείτε να λαμβάνετε πλέον συγκεκριμένους τύπους ανακοινώσεων μέσω email, μπορείτε να επιλέξετε να αποχωρήσετε ακολουθώντας τον σύνδεσμο διαγραφής που βρίσκεται στο κάτω μέρος κάθε ανακοίνωσης ή επικοινωνώντας μέσω email στη διεύθυνση privacy@hualaikeji.com. Δεν μεταβιβάζουμε τα προσωπικά σας δεδομένα στους επιχειρηματικούς μας εταίρους για χρήση από τους επιχειρηματικούς μας εταίρους στο direct marketing.</p><h3><strong>COOKIES ΚΑΙ ΑΛΛΕΣ ΤΕΧΝΟΛΟΓΙΕΣ</strong></h3><ul><li><strong>Τι πληροφορίες συλλέγονται και πώς μπορούμε να τις χρησιμοποιήσουμε:</strong> H Hualai και οι Τρίτοι Παροχείς Υπηρεσιών μας χρησιμοποιούν Τεχνολογίες όπως τα cookies, τα tags και τα scripts. Αυτές οι τεχνολογίες χρησιμοποιούνται στην ανάλυση τάσεων, στη διαχείριση του ιστότοπου, στην παρακολούθηση των κινήσεων των χρηστών γύρω από τον ιστότοπο και τη συγκέντρωση δημογραφικών στοιχείων σχετικά με τη βάση των χρηστών μας συνολικά. Ενδέχεται να λαμβάνουμε αναφορές βάσει της χρήσης από αυτές τις εταιρείες των εν λόγω τεχνολογιών, σε εξατομικευμένη καθώς και σε αθροιστική βάση.</li><li><strong>Αρχεία Καταγραφής (Log Files):</strong> Όπως ισχύει για τους περισσότερους ιστότοπους, συγκεντρώνουμε στοιχεία και τα αποθηκεύουμε σε αρχεία καταγραφής. Τα εν λόγω στοιχεία μπορεί να περιλαμβάνουν διευθύνσεις IP, τύπο προγράμματος περιήγησης, πάροχο υπηρεσιών Internet (ISP), σελίδες αναφοράς/εξόδου, λειτουργικό σύστημα, ημερολογιακή/χρονική σήμανση ή/και δεδομένα περιήγησης. Δεν συνδέουμε αυτά τα δεδομένα που συλλέγονται με αυτόματο τρόπο, με άλλα στοιχεία που συγκεντρώνουμε σχετικά με εσάς.</li><li><strong>Διαφήμιση:</strong> Συνεργαζόμαστε με τα Τρίτα Μέρη Παροχείς Υπηρεσιών είτε για την εμφάνιση διαφημίσεων στον ιστότοπό μας ή για τη διαχείριση της διαφήμισής μας σε άλλους ιστότοπους. Το Τρίτο Μέρος Παροχέας Υπηρεσιών ενδέχεται να χρησιμοποιεί τεχνολογίες όπως τα cookies προκειμένου να συγκεντρώνει στοιχεία σχετικά με τις δραστηριότητές σας σε αυτό τον ιστότοπο και σε άλλους ιστότοπους, ούτως ώστε να σας παρέχει διαφημίσεις βάσει των δραστηριοτήτων περιήγησης και προτιμήσεών σας. Θα λαμβάνουμε πρώτα τη ρητή συγκατάθεσή σας περιλαμβανομένης σαφούς καταφατικής ενέργειας προτού παρέχουμε αυτήν τη διαφημιστική υπηρεσία σε εσάς. Εάν επιθυμείτε αυτές οι πληροφορίες να μην χρησιμοποιούνται με σκοπό την προσφορά διαφημίσεων βάσει των προτιμήσεών σας, μπορείτε να αποστείλετε αίτημα privacy@hualaikeji.com.</li><li><strong>Αναλυτικά στοιχεία κινητών συσκευών:</strong> Εντός ορισμένων από τις κινητές συσκευές μας χρησιμοποιούμε λογισμικό αναλυτικών κινητών στοιχείων που μας επιτρέπει να κατανοήσουμε καλύτερα τη λειτουργικότητα του Λογισμικού μας για Κινητές Συσκευές (Mobile Software) στο τηλέφωνό σας. Το εν λόγω λογισμικό ενδέχεται να καταγράφει πληροφορίες, όπως το πόσο συχνά χρησιμοποιείτε την εφαρμογή, τα συμβάντα που ανακύπτουν στα πλαίσια της εφαρμογής, τη συνολική χρήση, δεδομένα απόδοσης, καθώς και πού συμβαίνουν σφάλματα εντός της εφαρμογής. Δεν συνδέουμε τις πληροφορίες που αποθηκεύουμε στα αναλυτικά στοιχεία του λογισμικού με οποιεσδήποτε προσωπικές πληροφορίες που υποβάλλετε στα πλαίσια της κινητής εφαρμογής.</li><li><strong>Τοπική Αποθήκευση – HTML5/Flash:</strong> Χρησιμοποιούμε Αντικείμενα Τοπικής Αποθήκευσης (LSO) όπως το HTML5 ή το Flash προκειμένου να αποθηκεύουμε περιεχόμενο και προτιμήσεις. Τα τρίτα μέρη με τα οποία συνεργαζόμαστε προκειμένου να παρέχουν συγκεκριμένες δυνατότητες στους Ιστότοπούς μας ή να εμφανίζουν διαφημιστικά αποτελέσματα βασισμένα στην περιήγησή σας στο διαδίκτυο, χρησιμοποιούν και επίσης το HTML5 ή Flash cookies προκειμένου να συλλέγουν και να αποθηκεύουν στοιχεία. Διάφορα προγράμματα περιήγησης ενδέχεται να προσφέρουν το δικό τους εργαλείο διαχείρισης για την αφαίρεση LSO του HTML5.</li></ul><p> </p><h2><strong>ΜΕ ΠΟΙΟΥΣ ΜΟΙΡΑΖΟΜΑΣΤΕ ΑΥΤΕΣ ΤΙΣ ΠΛΗΡΟΦΟΡΙΕΣ</strong></h2><p>Δεν πωλούμε οποιεσδήποτε προσωπικές πληροφορίες σε τρίτα μέρη.</p><p>Ενδέχεται κατά καιρούς να γνωστοποιούμε τις προσωπικές σας πληροφορίες σε τρίτα μέρη (όπως περιγράφεται παρακάτω) προκειμένου να παρέχουμε τα προϊόντα ή τις υπηρεσίες που έχετε ζητήσει.</p><p>Η αποκάλυψη ενδέχεται να γίνεται σε Τρίτους Πάροχους Υπηρεσιών και συνδεδεμένες εταιρείες που παρατίθενται σε αυτήν την ενότητα παρακάτω. Σε κάθε περίπτωση που περιγράφεται στην παρούσα ενότητα, μπορείτε να είστε βέβαιοι ότι η Hualai θα μοιράζεται τις προσωπικές σας πληροφορίες μόνο κατόπιν της δικής σας συγκατάθεσης. Η συγκατάθεσή σας προς την Hualai θα επιτρέψει σε υπο-επεξεργαστές την επεξεργασία των προσωπικών σας πληροφοριών. Θα πρέπει να γνωρίζετε ότι όταν η Hualai μοιράζεται τις προσωπικές σας πληροφορίες με Τρίτο Μέρος Παροχέα Υπηρεσιών υπό οποιαδήποτε περίσταση που περιγράφεται στην παρούσα ενότητα, η Hualai θα διευκρινίζει βάσει σύμβασης ότι το τρίτο μέρος οφείλει να συμμορφώνεται με πρακτικές και υποχρεώσεις που συνάδουν με την ισχύουσα τοπική νομοθεσία περί προστασίας δεδομένων. Η Hualai θα διασφαλίζει βάσει σύμβασης τη συμμόρφωση οποιωνδήποτε Τρίτων Μερών Παροχέων Υπηρεσιών με τα πρότυπα ιδιωτικότητας που ισχύουν για τα ίδια στο εγχώριο νομικό σας πλαίσιο.</p><h3><strong>ΚΟΙΝΗ ΧΡΗΣΗ ΤΟΥ ΟΜΙΛΟΥ ΜΑΣ ΚΑΙ ΤΡΙΤΩΝ ΜΕΡΩΝ ΠΑΡΟΧΕΩΝ ΥΠΗΡΕΣΙΩΝ</strong></h3><p>Για την ομαλή διεξαγωγή των επιχειρηματικών μας εργασιών για την παροχή προς εσάς όλου του εύρους των προϊόντων και υπηρεσιών μας, ενδέχεται κατά καιρούς να γνωστοποιούμε τις προσωπικές σας πληροφορίες σε άλλες συνδεδεμένες εταιρείες της Hualai ή στα τρίτα μέρη παροχείς υπηρεσιών που είναι οι οίκοι αλληλογραφίας μας, οι παροχείς υπηρεσιών παράδοσης, οι εταιρείες τηλεπικοινωνιών, τα κέντρα δεδομένων, οι εγκαταστάσεις αποθήκευσης δεδομένων, οι παροχείς υπηρεσιών πελατών, οι παροχείς υπηρεσιών διαφήμισης και μάρκετινγκ και οι εκπρόσωποι της Hualai. Τα εν λόγω Τρίτα Μέρη Παροχείς Υπηρεσιών θα επεξεργάζονται τις προσωπικές σας πληροφορίες για λογαριασμό της Hualai ή για έναν ή περισσότερους σκοπούς που παρατίθενται παραπάνω. Εάν δεν επιθυμείτε πλέον να μας επιτρέπετε την κοινή χρήση αυτών των πληροφοριών, παρακαλούμε επικοινωνήστε μαζί μας στη διεύθυνση privacy@hualaikeji.com.</p><h3><strong>ΚΟΙΝΗ ΧΡΗΣΗ ΜΕ ΤΙΣ ΕΤΑΙΡΕΙΕΣ ΟΙΚΟΣΥΣΤΗΜΑΤΟΣ ΤΟΥ ΟΜΙΛΟΥ XIAOMI</strong></h3><p>Η Hualai εργάζεται μαζί με έναν ικανό αριθμό εταιρειών, που όλες μαζί σχηματίζουν το Οικοσύστημα του Mi. Οι εταιρείες του Οικοσυστήματος του Mi είναι ανεξάρτητες οντότητες, αποτελούν επενδύσεις και εκκολαπτόμενες εταιρείες της Xiaomi, οι οποίες είναι εξειδικευμένες στους τομείς τους. Η Hualai ενδέχεται να γνωστοποιεί τα προσωπικά σας δεδομένα στη Xiaomi ή σε άλλες εταιρείες του Οικοσυστήματος του Mi προκειμένου να σας παρέχει και να βελτιώνει τα συναρπαστικά προϊόντα και τις υπηρεσίες (υλισμικό και λογισμικό) που προέρχονται από το Οικοσύστημα του Mi. Ορισμένα από αυτά τα προϊόντα και τις υπηρεσίες θα συνεχίσουν να τελούν υπό τα εμπορικά <a id="_Hlk508118041"></a><strong>σήματα Xiaomi/Mijia/Mitu</strong>, ενώ άλλα ενδέχεται να χρησιμοποιούν το δικό μας εμπορικό σήμα. Η Hualai θα λαμβάνει τα κατάλληλα οργανωτικά και τεχνικά μέσα ώστε να διασφαλίζει την ασφάλεια των προσωπικών δεδομένων κατά τη διαδικασία κοινής χρήσης των πληροφοριών, περιλαμβανομένης ενδεικτικά της κρυπτογράφησης των προσωπικών σας δεδομένων. Εάν η Hualai συμμετέχει σε συγχώνευση, απόκτηση ή πώληση στοιχείων ενεργητικού του συνόλου ή μέρους των στοιχείων ενεργητικού μας, θα ενημερώνεστε μέσω email ή/και με ευδιάκριτη ειδοποίηση στον ιστότοπό μας για οποιεσδήποτε αλλαγές κυριότητας, χρήσεων των προσωπικών σας πληροφοριών και επιλογών που τυχόν κάνετε σε ό,τι αφορά τις προσωπικές σας πληροφορίες.</p><h3><strong>ΚΟΙΝΟΠΟΙΗΣΗ ΣΕ ΤΡΙΤΟΥΣ</strong></h3><p>Η Hualai ενδέχεται να γνωστοποιήσει τις προσωπικές πληροφορίες σας, χωρίς επιπλέον συγκατάθεση, εφόσον απαιτείται από το εφαρμοστέο δίκαιο.</p><h3><strong>ΠΛΗΡΟΦΟΡΙΕΣ ΠΟΥ ΔΕΝ ΑΠΑΙΤΟYΝ ΣΥΓΚΑΤΑΘΕΣΗ</strong></h3><p>Ενδέχεται να αποκαλύψουμε ανωνυμοποιημένες πληροφορίες και στατιστικά στοιχεία σε συγκεντρωτική μορφή σε τρίτα μέρη για επιχειρηματική χρήση, παραδείγματος χάρη, σε διαφημιστές του ιστότοπού μας, ενδέχεται να αποκαλύψουμε τάσεις που αφορούν τη γενική χρήση των υπηρεσιών μας, όπως τον αριθμό των πελατών συγκεκριμένων δημογραφικών ομάδων οι οποίοι αγόρασαν συγκεκριμένα προϊόντα ή πραγματοποίησαν συγκεκριμένες συναλλαγές.</p><p>Προς αποφυγή τυχόν αμφιβολιών, η Hualai ενδέχεται να συλλέξει, να χρησιμοποιήσει ή να γνωστοποιήσει τις προσωπικές πληροφορίες σας χωρίς τη συγκατάθεσή σας αποκλειστικά και μόνον στον βαθμό στον οποίο αυτό επιτρέπεται ρητά στο πλαίσιο της εγχώριας νομοθεσίας περί προστασίας δεδομένων. Μια γνωστοποίηση τέτοιου είδους ενδέχεται να προκύψει από την αναγκαιότητα να προστατεύσουμε τα δικαιώματά μας, να διασφαλίσουμε εσάς, καθώς και τρίτα άτομα, και να είμαστε σύννομοι με τις εγχώριες κρατικές απαιτήσεις προς διευκόλυνση της διεξαγωγής ερευνών παράνομων ενεργειών.</p><h2><strong>ΔΙΑΦΥΛΑΞΗ ΤΗΣ ΑΣΦΑΛΕΙΑΣ</strong></h2><h3><strong>ΜΕΤΡΑ ΑΣΦΑΛΕΙΑΣ ΤΗΣ Hualai</strong></h3><p>Δέσμευσή μας είναι η διαφύλαξη της ασφάλειας των προσωπικών πληροφοριών σας. Προκειμένου να αποτρέψουμε τη μη εξουσιοδοτημένη πρόσβαση, γνωστοποίηση ή άλλους παρεμφερείς κινδύνους, διαθέτουμε εύλογα υλικοτεχνικά και ηλεκτρονικά μέσα, αλλά και μέσα σε επίπεδο διαχείρισης, ώστε να διαφυλάσσουμε και να διασφαλίζουμε τις πληροφορίες που συλλέγουμε από την εκ μέρους σας χρήση των προϊόντων και υπηρεσιών της Hualai και από την περιήγηση σε ιστότοπους της Hualai. Καταβάλλουμε κάθε εύλογη προσπάθεια για να διασφαλίζουμε τις προσωπικές πληροφορίες σας.</p><p>Για παράδειγμα, κατά την πρόσβαση στον Mi Λογαριασμό σας, μπορείτε να επιλέξετε να χρησιμοποιείτε τη διαδικασία επαλήθευσης δύο βημάτων για μεγαλύτερη ασφάλεια. Κατά την αποστολή ή λήψη δεδομένων από τη συσκευή Hualai που διαθέτετε προς τους διακομιστές μας, διασφαλίζουμε ότι η διαδικασία είναι κρυπτογραφημένη μέσω του πρωτοκόλλου Επίπεδο Ασφαλούς Υποδοχής («SSL») και άλλων αλγόριθμων.</p><p>Όλες οι προσωπικές πληροφορίες σας αποθηκεύονται σε ασφαλείς και φυλασσόμενους διακομιστές σε ελεγχόμενες εγκαταστάσεις. Κατηγοριοποιούμε τα δεδομένα σας βάσει σπουδαιότητας και ευαισθησίας και εξασφαλίζουμε ότι χρησιμοποιείται το υψηλότερο δυνατό επίπεδο ασφάλειας για τις προσωπικές πληροφορίες σας. Εξασφαλίζουμε ότι οι εργαζόμενοί μας και οι Τρίτοι Πάροχοι Υπηρεσιών που έχουν πρόσβαση στις πληροφορίες που θα τα βοηθήσουν να σας παρέχουν τα προϊόντα και τις υπηρεσίες μας, δεσμεύονται από αυστηρές συμβατικές υποχρεώσεις περί τήρησης της εμπιστευτικότητας και ενδέχεται να αντιμετωπίσουν πειθαρχικές κυρώσεις ή διακοπή της συνεργασίας σε περίπτωση που αδυνατούν να εκπληρώσουν τέτοιες υποχρεώσεις. Επίσης, διαθέτουμε ειδικούς ελέγχους πρόσβασης για την αποθήκευση δεδομένων μέσω cloud. Επανεξετάζουμε συνολικά και τακτικά τις πρακτικές συλλογής, αποθήκευσης και επεξεργασίας πληροφοριών που ακολουθούμε, συμπεριλαμβανομένων των υλικοτεχνικών μέτρων ασφάλειας, ώστε να διαθέτουμε κάθε προστασία ενάντια σε τυχόν μη εξουσιοδοτημένη πρόσβαση και χρήση.</p><p>Θα λάβουμε κάθε εφικτό μέτρο για να διασφαλίσουμε τις προσωπικές πληροφορίες σας. Ωστόσο, θα πρέπει να γνωρίζετε ότι η χρήση του διαδικτύου δεν είναι απόλυτα ασφαλής και για αυτόν τον λόγο δεν μπορούμε να εγγυηθούμε την ασφάλεια ή την ακεραιότητα τυχόν προσωπικών πληροφοριών τις οποίες αποστέλλετε ή λαμβάνετε μέσω διαδικτύου.</p><h3><strong>ΠΟΙΕΣ ΕΝΕΡΓΕΙΕΣ ΜΠΟΡΕΙΤΕ ΝΑ ΚΑΝΕΤΕ ΑΠΟ ΤΗΝ ΠΛΕΥΡΑ ΣΑΣ</strong></h3><ul><li>Μπορείτε και εσείς να συμβάλλετε στη διαφύλαξη της ασφάλειας των προσωπικών πληροφοριών σας, όπως να μην γνωστοποιείτε σε κανέναν τον κωδικό πρόσβασης που χρησιμοποιείτε όταν συνδέεστε ούτε τα στοιχεία του λογαριασμού σας, εκτός αν πρόκειται για άτομο το οποίο έχει ρητή εξουσιοδότηση από εσάς. Κάθε φορά που συνδέεστε ως χρήστης με Mi Λογαριασμό σε ιστότοπους Hualai, ειδικά από υπολογιστή τρίτου ή μέσω δημόσιου δικτύου, θα πρέπει πάντα να αποσυνδέεστε μόλις ολοκληρώνετε την επίσκεψή σας.</li><li>Η Hualai δεν θα θεωρείται υπεύθυνη για τυχόν κενά στην ασφάλεια που προκαλούνται από την πρόσβαση τρίτων στις προσωπικές πληροφορίες σας ως αποτέλεσμα δικής σας αδυναμίας να τις διατηρήσετε απόρρητες. Με την επιφύλαξη των ανωτέρω, πρέπει να μας ενημερώσετε άμεσα σε περίπτωση μη εξουσιοδοτημένης χρήσης του λογαριασμού σας από τρίτο χρήστη του διαδικτύου ή σε οποιαδήποτε άλλη περίπτωση παραβίασης της ασφάλειας.</li><li>Η συνδρομή σας θα μας βοηθήσει να προφυλάξουμε τον απόρρητο χαρακτήρα των προσωπικών πληροφοριών σας.</li></ul><h2><strong>ΠΟΛΙΤΙΚΗ ΔΙΑΤΗΡΗΣΗΣ</strong></h2><p>Οι προσωπικές πληροφορίες θα διατηρούνται για όσο διάστημα είναι απαραίτητο προκειμένου να εκπληρώνουν τον σκοπό για τον οποίο είχαν συλλεχθεί ή όπως απαιτεί ή επιτρέπει το εφαρμοστέο δίκαιο. Θα διακόψουμε τη διατήρηση προσωπικών πληροφοριών, ή θα αφαιρέσουμε τα μέσα με τα οποία οι προσωπικές πληροφορίες μπορούν να συσχετιστούν με συγκεκριμένα άτομα, αμέσως μόλις καταστεί εύλογο ότι η διατήρηση των εν λόγω προσωπικών πληροφοριών δεν εξυπηρετεί πλέον τον σκοπό για τον οποίο αρχικά συλλέχθηκαν. Αν είναι σκόπιμη η περαιτέρω επεξεργασία υπό μορφή τήρησης αρχείου για λόγους δημόσιου συμφέροντος, επιστημονικής ή ιστορικής έρευνας ή για στατιστικούς λόγους σύμφωνα με το εφαρμοστέο δίκαιο, είναι δυνατή η περαιτέρω διατήρηση των δεδομένων από την Hualai ακόμη και αν η περαιτέρω επεξεργασία δεν συμφωνεί με τους αρχικούς σκοπούς.</p><p>Όλες οι προσωπικές πληροφορίες στη συσκευή διαγράφονται κατά την επαναφορά της συσκευής σας στις εργοστασιακές ρυθμίσεις. Για την εφαρμογή μιας λειτουργίας επαναφοράς εργοστασιακών ρυθμίσεων, μπορείτε να πατήσετε το πλήκτρο επαναφοράς πάνω από 3 δευτερόλεπτα μέχρι να ακούσετε την φωνητική προτροπή επιτυχούς επαναφοράς. Λάβετε υπόψη ότι δεν είναι δυνατή η αναίρεση της επαναφοράς των εργοστασιακών ρυθμίσεων, επομένως θα πρέπει να βεβαιωθείτε ότι δεν χρειάζεστε πλέον τις πληροφορίες.</p><h2><strong>ΠΡΟΣΒΑΣΗ ΣΕ ΑΛΛΕΣ ΛΕΙΤΟΥΡΓΙΕΣ ΤΗΣ ΣΥΣΚΕΥΗΣ ΣΑΣ</strong></h2><p>Οι εφαρμογές μας ενδέχεται να χρειάζονται πρόσβαση σε ορισμένες λειτουργίες της συσκευής σας, όπως η κατάσταση δικτύου Wi-Fi. Οι πληροφορίες αυτές χρησιμοποιούνται για να επιτρέπουν στις εφαρμογές να εκτελούνται στη συσκευή σας και να μπορείτε να τις χρησιμοποιείτε διαδραστικά. Μπορείτε ανά πάσα στιγμή να ανακαλέσετε τις άδειες που έχετε εκχωρήσει απενεργοποιώντας τις από τη συσκευή σας ή επικοινωνώντας μαζί μας στη διεύθυνση privacy@hualaikeji.com.</p><h2><strong>ΕΣΕΙΣ ΕΧΕΤΕ ΤΟΝ ΕΛΕΓΧΟ ΤΩΝ ΠΛΗΡΟΦΟΡΙΩΝ ΣΑΣ!</strong></h2><h3><strong>ΕΛΕΓΧΟΣ ΤΩΝ ΡΥΘΜΙΣΕΩΝ</strong></h3><p>Η Hualai κατανοεί ότι κάθε χρήστης ενδιαφέρεται για διαφορετικές πτυχές της προστασίας απορρήτου. Έτσι, συμπεριλάβαμε μερικά παραδείγματα του τρόπου με τον οποίο η Hualai σάς δίνει τη δυνατότητα να περιορίσετε κατόπιν επιλογής τη συλλογή, χρήση, γνωστοποίηση ή επεξεργασία των προσωπικών πληροφοριών σας και να ελέγξετε τις ρυθμίσεις απορρήτου σας:</p><ul><li>Προσθήκη/διαγραφή της συσκευής.</li><li>Σύνδεση ή αποσύνδεση από τον Mi λογαριασμό σας.</li><li>Πηγαίνετε στις «Ρυθμίσεις &gt; Ρύθμιση βοηθού επίβλεψης οικίας» για ενεργοποίηση ή απενεργοποίηση του Βοηθού επίβλεψης οικίας.</li><li>Ενεργοποιήστε/Απενεργοποιήστε τις ρυθμίσεις άλλων υπηρεσιών και λειτουργιών οι οποίες αφορούν ευαίσθητες ή προσωπικές πληροφορίες.</li></ul><p>Αν έχετε ήδη συμφωνήσει να χρησιμοποιούμε τις προσωπικές πληροφορίες σας για τους σκοπούς που αναφέρονται παραπάνω, μπορείτε να αλλάξετε γνώμη όποτε το επιθυμείτε επικοινωνώντας γραπτώς ή μέσω email στη διεύθυνση privacy@hualaikeji.com.</p><h3><strong>ΠΡΟΣΒΑΣΗ, ΕΠΙΚΑΙΡΟΠΟΙΗΣΗ, ΔΙΟΡΘΩΣΗ Ή ΔΙΑΓΡΑΦΗ ΤΩΝ ΠΡΟΣΩΠΙΚΩΝ ΠΛΗΡΟΦΟΡΙΩΝ ΣΑΣ</strong></h3><ul><li>Έχετε δικαίωμα να ζητήσετε πρόσβαση στις προσωπικές πληροφορίες που διατηρούμε σχετικά με εσάς ή/και να τις διορθώσετε. Κατά την ενημέρωση των προσωπικών πληροφοριών σας, θα σας ζητηθεί να επαληθεύσετε την ταυτότητά σας για να μπορέσουμε να προχωρήσουμε στην ολοκλήρωση του αιτήματός σας. Αφού συγκεντρώσουμε επαρκή στοιχεία για να εξυπηρετήσουμε το αίτημά σας για πρόσβαση στις προσωπικές πληροφορίες σας ή για τη διόρθωσή τους, θα ανταποκριθούμε εντός του χρονικού περιθωρίου που ορίζει η ισχύουσα νομοθεσία περί προστασίας δεδομένων στην οποία υπάγεστε.</li><li>Σύμφωνα με το αίτημά σας, θα σας δοθεί δωρεάν αντίγραφο των προσωπικών δεδομένων σας τα οποία συλλέγουμε και επεξεργαζόμαστε. Για τυχόν επιπλέον αίτημα που αφορά τις ίδιες πληροφορίες, ενδέχεται να χρεώσουμε ένα εύλογο ποσό βάσει του ισχύοντος κόστους διαχείρισης και σύμφωνα με το εφαρμοστέο δίκαιο.</li><li>Εάν επιθυμείτε να ζητήσετε πρόσβαση στα προσωπικά δεδομένα που διατηρούμε σχετικά με εσάς ή εάν πιστεύετε ότι κάποιες από τις πληροφορίες που διατηρούμε είναι εσφαλμένες ή ελλιπείς, επικοινωνήστε γραπτώς ή μέσω email το συντομότερο δυνατόν στην παρακάτω διεύθυνση. Email: privacy@hualaikeji.com.</li><li>Αν είστε χρήστης στην Ευρωπαϊκή Ένωση και υπάγεστε στον Γενικό Κανονισμό για την Προστασία Δεδομένων (ΓΚΠΔ), δικαιούστε να ζητήσετε από εμάς τη διαγραφή των προσωπικών πληροφοριών σας. Θα εξετάσουμε τις αιτίες που αφορούν το αίτημα διαγραφής και θα προχωρήσουμε σε εύλογα μέτρα, συμπεριλαμβανομένων τεχνικών μέτρων, εφόσον οι εν λόγω αιτίες εμπίπτουν στον ΓΚΠΔ.</li><li>Εάν είστε χρήστης στην Ευρωπαϊκή Ένωση και υπάγεστε στον ΓΚΠΔ, δικαιούστε να ζητήσετε από εμάς τον περιορισμό της επεξεργασίας των προσωπικών πληροφοριών σας. Θα εξετάσουμε τις αιτίες που αφορούν το αίτημα περιορισμού. Εφόσον οι εν λόγω αιτίες εμπίπτουν στον ΓΚΠΔ, θα επεξεργαζόμαστε τις προσωπικές πληροφορίες μόνον υπό τις ισχύουσες προϋποθέσεις του ΓΚΠΔ και θα σας ενημερώνουμε πριν να αρθεί ο περιορισμός της επεξεργασίας.</li><li>Εάν είστε χρήστης στην Ευρωπαϊκή Ένωση και υπάγεστε στον ΓΚΠΔ, δικαιούστε να μην υπόκεισθε σε απόφαση που λαμβάνεται αποκλειστικά βάσει αυτοματοποιημένης επεξεργασίας, συμπεριλαμβανομένης της κατάρτισης προφίλ, η οποία παράγει έννομα αποτελέσματα που σας αφορούν ή σας επηρεάζουν σημαντικά με παρόμοιο τρόπο.</li><li>Εάν είστε χρήστης στην Ευρωπαϊκή Ένωση και υπάγεστε στον ΓΚΠΔ, δικαιούστε να λάβετε τις προσωπικές πληροφορίες που σας αφορούν σε δομημένη, κοινώς χρησιμοποιούμενη μορφή, και να τις διαβιβάσετε σε άλλον υπεύθυνο επεξεργασίας.</li></ul><h3><strong>ΑΝΑΚΛΗΣΗ ΣΥΓΚΑΤΑΘΕΣΗΣ</strong></h3><p>Μπορείτε να αποσύρετε τη συγκατάθεσή σας για τη συλλογή, χρήση ή/και αποκάλυψη των προσωπικών σας πληροφοριών που έχουμε στην κατοχή μας ή υπό τον έλεγχό μας υποβάλλοντας αίτημα. Αυτό μπορεί να διεξαχθεί κάνοντας κλικ στην «Ανάκληση εξουσιοδότησης» κάτω από τις «Νομικές πληροφορίες» στις Ρυθμίσεις. Θα επεξεργαστούμε το αίτημά σας εντός εύλογου χρονικού διαστήματος από τη στιγμή της αποστολής και εφεξής δεν θα συλλέγουμε, δεν θα χρησιμοποιούμε ή/και δεν θα γνωστοποιούμε τις προσωπικές πληροφορίες σας σύμφωνα με το αίτημά σας.</p><p>Καλείστε να λάβετε υπόψη ότι η ανάκληση της συγκατάθεσής σας μπορεί να έχει συγκεκριμένες νομικές συνέπειες. Ανάλογα με την έκταση της ανάκλησης συγκατάθεσης της επεξεργασίας των προσωπικών πληροφοριών σας από εμάς, ενδέχεται να μην είστε πλέον σε θέση να απολαμβάνετε τα προϊόντα και τις υπηρεσίες της Οικιακής κάμερας ασφαλείας Mi 1080p (Μαγνητικής τοποθέτησης).</p><h2><strong>ΔΙΑΒΙΒΑΣΗ ΠΡΟΣΩΠΙΚΩΝ ΠΛΗΡΟΦΟΡΙΩΝ ΕΚΤΟΣ ΤΗΣ ΔΙΚΑΙΟΔΟΣΙΑΣ ΣΑΣ</strong></h2><p>Στον βαθμό που ενδέχεται να χρειαστεί να διαβιβάσουμε προσωπικές πληροφορίες εκτός της δικαιοδοσίας σας, είτε σε συνδεδεμένες εταιρείες μας (οι οποίες δραστηριοποιούνται στον τομέα της επικοινωνίας, των μέσων κοινωνικής δικτύωσης, της επιστήμης της πληροφορικής και του cloud) είτε σε Τρίτα Μέρη Παροχής Υπηρεσιών, οι ενέργειές μας θα είναι σύμφωνες με το εφαρμοστέο δίκαιο. Ειδικότερα, θα εξασφαλίσουμε ότι όλες οι διαβιβάσεις θα γίνονται σύμφωνα με τα προβλεπόμενα στην ισχύουσα νομοθεσία περί προστασίας δεδομένων στην οποία υπάγεστε εφαρμόζοντας κατάλληλα μέτρα προστασίας. Θα έχετε το δικαίωμα να ενημερώνεστε για τα κατάλληλα μέτρα προστασίας που λαμβάνει η Hualai για την διαβίβαση των προσωπικών πληροφοριών σας.</p><p>Η Hualai ενδέχεται να χρησιμοποιεί εγκαταστάσεις στο εξωτερικό, τις οποίες η Hualai διευθύνει και ελέγχει για την επεξεργασία ή τη δημιουργία αντιγράφων ασφαλείας των προσωπικών πληροφοριών σας. Επί του παρόντος, η Hualai διαθέτει κέντρα δεδομένων στο Πεκίνο, τις Ηνωμένες Πολιτείες, τη Σιγκαπούρη, τη Ρωσία και τη Γερμανία. Αν είστε χρήστης στην Ευρωπαϊκή Ένωση και υπάγεστε στον ΓΚΠΔ, οι προσωπικές πληροφορίες σας θα αποθηκευτούν στον γερμανικό διακομιστή. Οι δικαιοδοσίες εξωτερικού ενδέχεται να διαθέτουν ή να μην διαθέτουν ισχύουσα νομοθεσία περί προστασίας δεδομένων ουσιαστικά παρεμφερή με τη νομοθεσία της χώρας σας. Από την πλευρά μας, ενδέχεται να διαβιβάσουμε και να αποθηκεύσουμε τις προσωπικές πληροφορίες σας στις εγκαταστάσεις μας στο εξωτερικό. Ωστόσο, αυτό δεν αλλάζει τις δεσμεύσεις μας να διαφυλάσσουμε τις προσωπικές πληροφορίες σας σύμφωνα με την παρούσα Πολιτική Απορρήτου.</p><h3><strong>ΛΟΙΠΕΣ ΔΙΑΤΑΞΕΙΣ</strong></h3><h3><strong>ΑΝΗΛΙΚΟΙ</strong></h3><p>Θεωρούμε ότι είναι ευθύνη των γονέων να παρακολουθούν τη χρήση που κάνουν τα παιδιά τους σε σχέση με τα προϊόντα και τις υπηρεσίες μας. Ωστόσο, είναι πολιτική μας να μην ζητάμε προσωπικές πληροφορίες από ανήλικους ούτε να παρέχουμε ή να αποστέλλουμε προωθητικό υλικό σε άτομα αυτής της ηλικιακής κατηγορίας.</p><p>Η Hualai δεν επιδιώκει ούτε αποσκοπεί να λαμβάνει τυχόν προσωπικές πληροφορίες από ανήλικους. Αν κάποιος γονέας ή κηδεμόνας έχει λόγους να πιστεύει ότι ένας ανήλικος έχει δώσει προσωπικές πληροφορίες στην Hualai χωρίς προηγουμένως να λάβει τη συγκατάθεσή τους, παρακαλείται να επικοινωνήσει μαζί μας για να διασφαλίσουμε τη διαγραφή των προσωπικών πληροφοριών και την κατάργηση της εγγραφής του ανήλικου από τις ισχύουσες υπηρεσίες της Hualai.</p><h3><strong>ΣΕΙΡΑ ΙΣΧΥΟΣ</strong></h3><p>Εάν συμφωνείτε με τις ισχύουσες Συμφωνίες Χρήστη μας, σε περίπτωση ασυμφωνίας μεταξύ των Συμφωνιών Χρήστη τέτοιου είδους και της παρούσας Πολιτικής Απορρήτου, θα υπερισχύουν οι Συμφωνίες Χρήστη.</p><h3><strong>ΕΝΗΜΕΡΩΣΕΙΣ ΤΗΣ ΠΟΛΙΤΙΚΗΣ ΑΠΟΡΡΗΤΟΥ</strong></h3><p>Επανεξετάζουμε τακτικά την Πολιτική Απορρήτου μας και ενδέχεται να ενημερώσουμε την παρούσα πολιτική απορρήτου ώστε να εκφράζει τις πρακτικές διαχείρισης των πληροφοριών μας. Αν προχωρήσουμε σε ουσιαστικές αλλαγές της Πολιτικής Απορρήτου μας, θα σας ενημερώσουμε μέσω email (το οποίο θα σταλεί στη διεύθυνση email που έχετε καταχωρήσει στον λογαριασμό σας) ή θα κοινοποιήσουμε τις αλλαγές σε όλους τους ιστότοπους της Hualai ή μέσω του λογισμικού μας, ώστε να γνωρίζετε για τις πληροφορίες που συλλέγουμε και τον τρόπο με τον οποίο τις χρησιμοποιούμε. Οι εν λόγω αλλαγές στην Πολιτική Απορρήτου μας θα ισχύουν από την ημερομηνία έναρξης ισχύος που ορίζεται στην κοινοποίηση ή στον ιστότοπο. Συνιστούμε να επισκέπτεστε κατά διαστήματα την παρούσα σελίδα για να έχετε όλες τις πρόσφατες πληροφορίες που αφορούν τις πρακτικές που ακολουθούμε στην προστασία απορρήτου. Η συνέχιση της χρήσης εκ μέρους σας προϊόντων και υπηρεσιών σε ιστοτόπους , κινητά τηλέφωνα ή/και άλλες συσκευές θα δηλώνει αποδοχή της ενημερωμένης Πολιτικής Απορρήτου. Θα ζητήσουμε εκ νέου τη συγκατάθεσή σας πριν να συλλέξουμε περισσότερες προσωπικές πληροφορίες από εσάς ή σε περίπτωση που επιθυμούμε να χρησιμοποιήσουμε ή να γνωστοποιήσουμε τις προσωπικές πληροφορίες σας για νέους σκοπούς.</p><h2><strong>ΠΡΕΠΕΙ ΝΑ ΣΥΜΦΩΝΗΣΩ ΜΕ ΤΟΥΣ ΟΡΟΥΣ ΚΑΙ ΤΙΣ ΠΡΟΫΠΟΘΕΣΕΙΣ ΤΡΙΤΩΝ ΜΕΡΩΝ?</strong></h2><p>Η Πολιτική Απορρήτου μας δεν ισχύει για προϊόντα και υπηρεσίες που παρέχουν τρίτα μέρη. Τα προϊόντα και οι υπηρεσίες της Hualai ενδέχεται να περιλαμβάνουν προϊόντα και υπηρεσίες τρίτων καθώς και συνδέσμους προς ιστότοπους τρίτων. Κατά τη χρήση των εν λόγω προϊόντων ή υπηρεσιών ενδέχεται να γίνεται επίσης συλλογή των πληροφοριών σας. Για αυτόν τον λόγο, συνιστούμε ιδιαίτερα να διαβάζετε την πολιτική απορρήτου των τρίτων μερών, ακριβώς όπως κάνατε και με τη δική μας, να την διαβάσετε, δηλαδή προσεκτικά. Δεν είμαστε υπεύθυνοι για τρίτα μέρη ούτε μπορούμε να ελέγξουμε με ποιον τρόπο χρησιμοποιούν τις προσωπικές πληροφορίες που συλλέγουν από εσάς. Η Πολιτική Απορρήτου μας δεν ισχύει για άλλους ιστότοπους προς τους οποίους παρέχουμε σχετικό σύνδεσμο μέσω των υπηρεσιών μας.</p><h2><strong>Η ΠΡΟΣΕΓΓΙΣΗ ΜΑΣ ΣΤΗ ΔΙΑΧΕΙΡΙΣΗ ΤΩΝ ΠΡΟΣΩΠΙΚΩΝ ΠΛΗΡΟΦΟΡΙΩΝ ΣΑΣ ΣΤΟ ΠΛΑΙΣΙΟ ΤΟΥ ΓΚΠΔ</strong></h2><p>Αν είστε χρήστης στην Ευρωπαϊκή Ένωση και υπάγεστε στον ΓΚΠΔ, η Hualai θα παρέχει συστηματική προσέγγιση στη διαχείριση προσωπικών δεδομένων με έμφαση στη συμμετοχή των ανθρώπων μας, στην αξιοποίηση διαδικασιών διαχείρισης και πληροφοριακών συστημάτων, εφαρμόζοντας μεθοδολογία διαχείρισης κινδύνου. Παραδείγματος χάρη, στο πλαίσιο του ΓΚΠΔ, (1) η Hualai έχει ορίσει Υπεύθυνο Προστασίας Δεδομένων (DPO) ως επικεφαλής της προστασίας δεδομένων με διεύθυνση επικοινωνίας dpo@hualaikeji.com. (2) η Hualai έχει ορίσει εκπρόσωπο στην Ευρώπη με διεύθυνση επικοινωνίας representative.hualai@herrero.es. (3) έχει ορίσει διαδικασία εκτίμησης αντικτύπου όσον αφορά την προστασία των δεδομένων (DPIA).</p><h2><strong>ΕΠΙΚΟΙΝΩΝΙΑ</strong></h2><p>Εάν έχετε σχόλια ή απορίες σχετικά με την παρούσα Πολιτική Απορρήτου ή ερωτήσεις που αφορούν τη συλλογή, χρήση ή αποκάλυψη εκ μέρους της Hualai των προσωπικών πληροφοριών σας, επικοινωνήστε μαζί μας στην παρακάτω διεύθυνση με τίτλο στην επιστολή ή στο μήνυμά σας «Πολιτική Απορρήτου»:</p><p>Tianjin Hualai Technology Co., Ltd.<br />Διεύθυνση: No.10 Jinping Road, Ya'an Street, Nankai District, Tianjin - 300190, Κίνα<br />Email: <a href="mailto:privacy@hualaikeji.com">privacy@hualaikeji.com</a></p><p>Σας ευχαριστούμε για τον χρόνο που διαθέσατε να διαβάσετε αναλυτικά την Πολιτική Απορρήτου μας!</p>
</div>
</body>
</html>