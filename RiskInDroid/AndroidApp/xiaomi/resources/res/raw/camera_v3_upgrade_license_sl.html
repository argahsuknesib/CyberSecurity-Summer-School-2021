<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1, maximum-scale=1, minimum-scale=1, user-scalable=no, minimal-ui">
	<meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black">
    <meta http-equiv="Pragma" content="no-cache">
    <meta http-equiv="Cache-Control" content="no-cache">
    <meta http-equiv="Expires" content="0">
	<title></title>
</head>
<body>
	<div class="main">
<p><strong>Pogodba o licenciranju programske opreme in storitvah</strong></p><p><strong>[Pomembno obvestilo]</strong></p><p>Tianjin Hualai Technology Co., Ltd. (v nadaljevanju »Hualai«) uporabnika poziva, da pazljivo prebere in v celoti razume pogodbo o licenciranju programske opreme in storitvah (ta »pogodba«). <strong>Uporabnik mora temeljito prebrati pogoje te pogodbe in se v celoti seznaniti z njimi, še posebej tiste, ki se nanašajo na oprostitev ali omejitev odgovornosti družbe Hualai, reševanje sporov in veljavno zakonodajo.</strong> <strong>Še posebej bodite pozorni na pogoje v zvezi z oprostitvijo ali omejitvijo odgovornosti, ki so zapisani s krepko pisavo. Pozorno jih preberite in se odločite, ali soglašate ali ne soglašate s to pogodbo (mladoletne osebe morajo med branjem pogodbe ob sebi imeti svojega zakonitega skrbnika). Če programsko opremo prenesete, namestite in uporabljate ter ustvarite uporabniški račun in se vanj prijavite, pomeni, da ste sprejeli po pogodbo in ste v celoti vezani na pogoje v njej.</strong></p><p><strong>Družba Hualai si pridržuje pravico, da to pogodbo spremeni. Spremenjeni pogoji pogodbe bodo objavljeni na uradnem spletnem mestu ali v programski opremi in bodo v veljavi od datuma objave.</strong> Uporabnik lahko znova prenese in namesti programsko opremo ali pa si najnovejšo različico pogojev te pogodbe ogleda na spletnem mestu. <strong>Ko Hualai spremeni pogoje te pogodbe in če ne sprejmete spremenjenih pogojev, takoj prenehajte uporabljati programsko opremo in storitve »hišne varnostne kamere Mi z ločljivostjo 1080p (pritrditev z magnetom)«, ki jih zagotavlja Hualai. Če uporabnik nadaljuje uporabo programske opreme in storitve »hišne varnostne kamere Mi z ločljivostjo 1080p (pritrditev z magnetom)«, ki jih zagotavlja Hualai, se šteje, da se strinja s spremenjenimi pogoji te pogodbe.</strong></p><h1><strong>1. Splošne določbe</strong></h1><p>1.1. Ta pogodba je sklenjena med vami (v nadaljevanju »uporabnik«) in družbo Hualai ter njenim operacijskim partnerjem (v nadaljevanju »partner«) in se nanaša na uporabnikov prenos, namestitev in uporabo programske opreme »<strong>hišne varnostne kamere Mi z ločljivostjo 1080p (pritrditev z magnetom)</strong>« (v nadaljevanju »programska oprema«) družbe Hualai in z njo povezanih storitev družbe Hualai.</p><p>1.2. Družba Hualai ponuja programsko opremo in storitve za namestitev v (vključno s temi napravami, vendar ne omejeno nanje) prenosne pametne terminalske naprave in tako ponuja storitve družbe Hualai uporabniku, ki uporablja ta pametni terminal.</p><p>1.3. Lastništvo in pravica do upravljanja s programsko opremo in storitvami sta dodeljena družbi Hualai.</p><h1><strong>2. Obseg licenciranja programske opreme</strong></h1><p>2.1. Hualai uporabniku dodeljuje osebno, neprenosljivo in neekskluzivno licenco za uporabo programske opreme brez pravice podlicenciranja.</p><p>2.2. Uporabnik lahko programsko opremo namesti, uporablja, prikaže in izvaja v eni sami prenosni terminalski napravi za nekomercialne namene. Uporabnik ne sme namestiti, uporabljati ali izvajati programske opreme z namenom komercialne uporabe. Uporabnik ne sme kopirati ali spreminjati nobenih podatkov v programski opremi ali nobenih podatkov, ki se prenesejo v pomnilnik naprave s terminalom med izvajanjem programske opreme, niti interaktivnih podatkov, ki se med izvajanjem programske opreme generirajo med odjemalcem in strežnikom; prav tako ne sme zagnati programske opreme z dodatki ali ustvariti kakršnega koli izdelka, ki v kakršni koli obliki izhaja iz programske opreme in vključuje dodatke, dostop do programske opreme in z njo povezanih sistemov prek nepooblaščenih orodij/storitev drugih izvajalcev, vendar ni omejeno nanje. Če želite programsko opremo prodajati, kopirati ali distribuirati v komercialne namene, npr. predhodna namestitev in paketna prodaja, morate od družbe Hualai pridobiti pisno pooblastilo in licenco.</p><p>2.3. Brez dovoljenja družbe Hualai uporabnik ne sme namestiti programske opreme v druge terminalske naprave, ki jih ni družba Hualai izrecno dovolila, kar vključuje STB-komunikatorje, igralne konzole, televizorje, predvajalnike DVD-jev in tako dalje, vendar ni omejeno nanje.</p><p>2.4. Uporabnik lahko ustvari kopijo programske opreme z namenom uporabe programske opreme in storitev, vendar jo lahko uporablja le kot varnostno kopijo. Varnostna kopija mora vsebovati vse informacije o avtorskih pravicah, ki jih vsebuje izvirna programska oprema.</p><p>2.5. Hualai uporabniku ne dodeljuje drugih pravic razen tistih, ki so izrecno navedene v tej pogodbi. Če uporabnik želi uveljaviti katero koli drugo pravico, mora vnaprej pridobiti pisno soglasje družbe Hualai.</p><h1><strong>3. Pridobitev, namestitev in nadgradnja programske opreme</strong></h1><p>3.1. Uporabnik mora programsko opremo prenesti in namestiti s spletnega mesta ali na način, ki ga navaja družba Hualai. Pazite, da programske opreme ne prenesete z neznanih spletnih mest; tako preprečite okužbo prenosnih naprav z zlonamernimi programi, ki lahko uničijo podatke uporabnikov in pridobijo zasebne informacije o uporabnikih. Če programsko opremo ali namestitveni program z enakim imenom, kot ga ima programska oprema, pridobite od zunanjega ponudnika, ki ga ni pooblastila družba Hualai, družba Hualai ne jamči njegove normalne uporabe in ne sprejme nobene odgovornosti za izgubo, ki jo posledično utrpite.</p><p>3.2. Uporabnik mora izbrati različico programske opreme, ki se ujema z nameščeno terminalsko napravo. Sicer bo za vse težave s programsko opremo, težave z napravo in škodo, ki nastane zaradi neujemanja med različico programske opreme in modelom naprave, odgovoren uporabnik.</p><p>3.3. Ker družba Hualai želi izboljšati uporabniško izkušnjo in vsebino storitev, si pridržuje pravico, da ponudi zamenjano, spremenjeno in nadgrajeno različico programske opreme; poleg tega si pridržuje tudi pravico, da za takšno zamenjavo, spremembo ali nadgradnjo zahteva plačilo, vendar bo pred zaračunavanjem takšnega plačila pridobila vaše soglasje. V programski opremi je funkcija »poziv za nadgradnjo« za uporabnika privzeto omogočena. Odvisno od različice programske opreme, ki jo uporablja uporabnik, družba Hualai uporabniku daje možnost, da to funkcijo omogoči ali ne. Ko je izdana nova različica programske opreme, družba Hualai ne jamči, da bodo starejše različice programske opreme še vedno delovale.</p><h1><strong>4. Specifikacije o uporabi</strong></h1><p><strong>4.1. Uporabnik lahko programsko opremo in storitve uporablja skladno s to pogodbo in zakonodajo. Uporabnik ne sme izvajati naslednjih dejanj:</strong></p><p>4.1.1. Brisanje katerih koli informacij o avtorskih pravicah v programski opremi in drugih izvodih ali spreminjanje, brisanje ali izogibanje tehničnim ukrepom, ki so nastavljeni v programski opremi z namenom varovanja pravic intelektualne lastnine.</p><p>4.1.2. Izvajanje obratnega inženiringa programske opreme, kot so razstavljanje, dekompilacija ali drugi poskusi pridobivanja izvorne kode programske opreme.</p><p>4.1.3. Dodajanje, odstranjevanje ali spreminjanje funkcij ali učinkov izvajanja programske opreme s spreminjanjem ali ponarejanjem navodil in podatkov med izvajanjem programske opreme; ali kakršna koli drugačna javna uporaba ali širjenje programske opreme ali načinov v zgoraj opisane namene, ne glede na to, ali gre za komercialne namene ali ne.</p><p>4.1.4. Uporaba programske opreme z namenom izvajanja dejanj, ki ogrožajo varnost v omrežju, vključno s temi, vendar ne omejeno nanje: uporaba nepooblaščenih podatkov ali dostop do nepooblaščenih strežnikov/računov; nepooblaščen dostop do javnih omrežij ali do operacijskega sistema drugih ter brisanje, spreminjanje ali dodajanje kakršnih koli shranjenih informacij; nepooblaščeni poskusi zaznavanja, pregledovanja ali preskušanja šibkih točk sistema ali omrežja programske opreme ali izvajanje drugih dejanj, ki oslabijo varnost omrežja; poskus motenja ali prekinitve normalnega delovanja sistema ali spletnega mesta programske opreme; namerno širjenje zlonamernih programov ali virusov; ali izvajanje drugih dejanj, ki prekinjajo ali motijo normalne omrežne informacijske storitve; ponareditev imena ali delnih imen podatkovnega paketa TCP/IP.</p><p>4.1.5. Uporabnik se prijavi v programsko opremo ali uporablja programsko opremo in storitve prek združljive programske opreme ali sistemov drugega izdelovalca, ki jih ni razvila, pooblastila ali odobrila družba Hualai, ali izdela, objavi ali širi zgornja orodja;</p><p>4.1.6. Uporabnik brez pisnega soglasja družbe Hualai izvaja kakršna koli dejanja v programski opremi ali v zvezi z informacijami, ki jih vsebuje programska oprema, vključno s temi dejanji, vendar ne omejeno nanje: uporaba, oddajanje, posojilo, kopiranje, spreminjanje, ustvarjanje povezave, razmnoževanje, prevajanje, izdajanje, objavljanje, ustvarjanje zrcalnega spletnega mesta ali nepooblaščena uporaba programske opreme z namenom razvoja z njo povezanih izdelkov, del, storitev, dodatkov, združljivosti ali medsebojne povezave;</p><p>4.1.7. Uporaba programske opreme za objavljanje, oddajanje, širitev ali shranjevanje vsebine, ki krši lokalno zakonodajo in predpise;</p><p>4.1.8. Uporaba programske opreme za objavljanje, oddajanje, širitev ali shranjevanje vsebine, ki krši zakonske pravice, kot so pravice intelektualne lastnine in poslovne skrivnosti drugih;</p><p>4.1.9. Uporaba programske opreme za objavljanje, oddajanje ali širitev oglasnih sporočil ali večje količine neželene reklamne pošte;</p><p>4.1.10. Uporaba programske opreme in drugih storitev, ki jih ponuja družba Hualai, na kakršen koli nezakonit način, s katerim koli nezakonitim namenom ali na kakršen koli način, ki ni skladen z licencirano uporabo, navedeno v tej pogodbi;</p><p><strong>4.2. Specifikacije o objavi informacij</strong></p><p>4.2.1. Programsko opremo lahko uporabite za objavo informacij, kot so ogledi, podatki, besedilo, informacije, uporabniška imena, slike, fotografije, osebne informacije, zvočne ali videodatoteke, povezave in podobno, ki ste jih ustvarili vi ali za katere imate pravico do objave. Jamčiti morate, da imate pravice za intelektualno lastnino ali da ste pridobili pravno pooblastilo za informacije, ki jih objavite, in da z uporabo programske opreme in storitev ne kršite nobenih zakonskih pravic ali interesov nobene tretje osebe.</p><p>4.2.2. Pri uporabi programske opreme morate upoštevati lokalno zakonodajo in predpise.</p><p>4.2.3. Programske opreme ne smete uporabljati za izvajanje naslednjih dejanj, vključno s temi, vendar ne omejeno nanje:</p><p>4.2.3.1. proizvodnja, ponovna proizvodnja, objavljanje, širjenje ali shranjevanje katere koli sledeče vsebine, ki krši lokalno zakonodajo in predpise;</p><p>4.2.3.2. objavljanje, oddajanje, širjenje ali shranjevanje kakršne koli vsebine, ki krši zakonske pravice, kot so pravica do ugleda, pravica do prikaza, pravice intelektualne lastnine in poslovne skrivnosti drugih;</p><p>4.2.3.3. izmišljevanje dejstev ali prikrivanje resnice z namenom zavajanja ali prevare drugih;</p><p>4.2.3.4. objavljanje, oddajanje ali širjenje oglasne vsebine ali neželene pošte;</p><p>4.2.3.5. izvajanje drugih dejanj, ki kršijo lokalno zakonodajo in predpise in tako dalje.</p><p>4.2.4. Brez soglasja družbe Hualai v programski opremi ne smete izvajati tržnih dejanj, kot je oglaševanje, prodaja izdelkov.</p><p><strong>4.3. Razumete in se strinjate, da:</strong></p><p><strong>4.3.1. družba Hualai odloči, ali je uporabnik osumljen kršitve zgoraj navedenih specifikacij uporabe, in da, skladno z rezultatom takšne odločitve, začasno ali trajno prekine licenco o uporabi, ki vam je bila dodeljena, ali izvede druge omejitvene ukrepe, ki so lahko izvedeni skladno s to pogodbo;</strong></p><p><strong>4.3.2. bo družba Hualai neposredno izbrisala kakršne koli informacije, za katere sumi, da so nezakonite ali da kršijo zakonske pravice drugih ali da kršijo to pogodbo, in jih uporabnik objavi med uporabo licencirane programske opreme;</strong></p><p><strong>4.3.3. če kršite zgoraj navedene specifikacije o uporabi in s tem povzročite škodo tretjim osebam, morate v svojem imenu neodvisno prevzeti odgovornost in družbo Hualai oprostiti vsake izgube ali stroškov, ki nastanejo posledično;</strong></p><p><strong>4.3.4. uporabnik družbi Hualai povrne in jo oprosti kakršne koli in vsake izgube, zahtevkov tretjih oseb, administrativnih kazni, odškodnine in/ali stroškov, vključno z razumnimi odvetniškimi stroški, stroški, povezanimi z raziskavo in zbiranjem dokazov, ki jih utrpi družba Hualai zaradi uporabnikove kršitve povezane zakonodaje ali kršitve te pogodbe.</strong></p><h1><strong>5. Pravilnik o zasebnosti in varovanje osebnih podatkov</strong></h1><p>5.1. Za družbo Hualai je pomembno, da varuje vaše osebne podatke. Pri družbi Hualai zbiramo določene vrste podatkov, ki so navedeni v pravilniku o zasebnosti, z namenom zagotavljanja funkcij v programski opremi in izboljšanja uporabniške izkušnje. Vaše podatke zbiramo, uporabljamo in varujemo skladno z našim pravilnikom o zasebnosti. Pravilnik o zasebnosti je na voljo na tem spletnem mestu [<a href="https://privacy.hualaikeji.com/gdpr/SL">https://privacy.hualaikeji.com/gdpr/SL</a>].</p><p><strong>5.2. Občasno bomo morda družbi Xiaomi posredovali podatke, ki so povezani z blagovnimi znamkami Xiaomi/Mijia/Mitu in njihovimi storitvami, z namenom zagotavljanja in izboljšanja obstoječih izdelkov in storitev (vključno s programsko in strojno opremo) družb Xiaomi in skupin Mi Ecosystem ter ponudbe boljših funkcij in uporabniške izkušnje.</strong></p><h1><strong>6. Tveganje, povezano s storitvami, in zavrnitev odgovornosti</strong></h1><p>6.1. Uporabnik mora pridobiti napravo, ki jo potrebuje za dostop do interneta, in poskrbeti za uporabo telekomunikacijskih storitev z dodano vrednostjo prek prenosne terminalske naprave ter prevzeti stroške komunikacije, stroške za informacije in vse povezane stroške, ki nastanejo pri dostopanju do interneta prek osebne prenosne terminalske naprave ali ki jih zaračunajo tretje osebe (vključno s ponudniki telekomunikacij in mobilnih komunikacij vendar ne omejeno nanje). Če potrebujete telekomunikacijske storitve z dodano vrednostjo, se o stroških pozanimajte pri ponudniku telekomunikacijskih storitev z dodano vrednostjo.</p><p><strong>6.2. Niti družba Hualai niti njen partner ne odgovarjata za nikakršno izgubo, ki jo utrpi uporabnik zaradi vzrokov, ki so nastali pri tretji osebi, kot so napaka v komunikacijski liniji, tehnične težave, napaka v omrežju ali prenosni terminalski napravi, nestabilnost sistema in razni drugi dejavniki višje sile.</strong></p><p><strong>6.3. Na programsko opremo tako kot na večino ostale internetne programske opreme lahko vplivajo dejavniki, vključno s temi, vendar ne omejeno nanje: uporabniški vzroki, kakovost omrežnih storitev, družbene razlike itd.; prav tako lahko pride do nadlegovanja, povezanega z različnimi varnostnimi težavami, na primer drugi uporabijo uporabnikove podatke, kar vodi do nadlegovanja v realnem življenju; druga programska oprema, ki jo uporabnik prenese in namesti, ali druga spletna mesta, ki jih uporabnik obišče, vsebujejo »trojanskega konja« in druge viruse, ki ogrozijo varnost informacij in podatkov v uporabnikovi terminalski napravi in vplivajo na normalno uporabo programske opreme. Uporabnik naj v izogib izgubi in nadlegovanju vedno poskrbi za varnost informacij in varovanje uporabniških podatkov ter za močno zaščito z geslom.</strong></p><p><strong>6.4. Ko uporabnik uporablja programsko opremo ali družbo Hualai prosi za določene storitve, bo programska oprema morda poklicala sistem ali programsko opremo tretje osebe, ki uporabniku omogoči uporabo ali dostop. Rezultate uporabe ali dostopa zagotavlja tretja oseba. Družba Hualai ne odgovarja za varnost, točnost in učinkovitost rezultatov, ki so doseženi prek podpore prej omenjenega sistema ali programske opreme; prav tako Hualai ne prevzame nobenega drugega negotovega tveganja; če posledično pride do spora ali škode, družba Hualai ne prevzame nobene odgovornosti.</strong></p><p><strong>6.5. Družba Hualai želi zaščititi poslovni razvoj družbe in avtonomijo pri prilagajanju, zato želi uporabnika posebej opozoriti, da ima družba Hualai pravico, da kadar koli spremeni ali prekine storitve brez predhodnega obvestila uporabnika in brez kakršne koli odgovornosti do uporabnika ali katere koli tretje osebe.</strong></p><p><strong>6.6. Razen v primerih, ki so izrecno navedeni v zakonodaji in predpisih, se bomo po svojih najboljših močeh trudili zagotoviti, da so programska oprema ter z njo povezana tehnologija in informacije varne, učinkovite, točne in zanesljive; toda zaradi narave obstoječe tehnologije se uporabnik mora zavedati, da družba Hualai tega ne more jamčiti.</strong></p><p><strong>6.7. Uporabnik sam odgovarja za kakršne koli osebne poškodbe ali nepredvideno ali posledično škodo, vključno z naslednjimi, vendar ne omejeno nanje: izgubo dobička, izgubo podatkov, prekinitvijo poslovanja ali drugo trgovinsko škodo, ki izhaja iz ali je povezana z: (1) uporabo ali neuporabo licencirane programske opreme; (2) nepooblaščeno uporabo programske opreme ali spremembo uporabnikovih podatkov s strani tretje osebe; (3) stroški in izgubami, ki jih povzroči uporabnik med uporabo programske opreme; (4) uporabnikovim nerazumevanjem programske opreme; (5) drugimi izgubami v zvezi s programsko opremo iz razlogov, za katere ni odgovorna družba Hualai.</strong></p><p><strong>6.8. V primeru kakršne koli osebne ali ekonomske škode, ki je ali bi lahko bila posledica uporabnikovega vedenja in vedenja drugih uporabnikov katere koli druge programske opreme, ali posledica tega, da je bil uporabnik žrtev lažnih trditev ali goljufij, bo vso posledično odgovornost prevzela oseba, ki je povzročila te nepravilnosti.</strong></p><h1><strong>7. Izjava o pravicah intelektualne lastnine</strong></h1><p>7.1. Družba Hualai je lastnik pravic intelektualne lastnine za programsko opremo. Vse pravice intelektualne lastnine, kot so avtorske pravice, blagovna znamka, patent, trgovska skrivnost itd., povezane s programsko opremo, in vse informacije, povezane s programsko opremo (vključno z besedilom, slikami, zvokom, videi, grafiko, obliko vmesnika, postavitvijo, podatki ali elektronskimi dokumenti itd. vendar ne omejeno nanje), so zaščitene z lokalno zakonodajo in pravili ter ustreznimi mednarodnimi sporazumi. Družba Hualai si pridržuje zgornje pravice intelektualne lastnine, razen za blagovno znamko Xiaomi/Mijia/Mitu.</p><p>7.2. Uporabnik brez predhodnega pisnega soglasja družbe Hualai ne sme neodvisno uporabljati ali prenesti nobene od zgornjih pravic intelektualne lastnine za noben komercialni ali nekomercialni namen ali tega dovoliti tretji osebi. Družba Hualai si pridržuje pravico ugotavljanja zakonske odgovornosti za takšna dejanja.</p><h1><strong>8. Spremembe</strong></h1><p><strong>8.1. Hualai si pridržuje pravico, da po lastni presoji občasno popravi pogoje v tej pogodbi. Popravljeni pogoji bodo pravočasno objavljeni na ustreznih spletnih straneh. Če se s katerim od popravkov ne strinjate, morate sami poskrbeti za to, da prekličete storitve. Če nadaljujete z uporabo storitev, se smatra, da sprejmete spremenjeno pogodbo.</strong></p><p><strong>8.2. Družba Hualai ali njen partner si pridružuje pravico, da občasno in po lastni presoji spremeni ali zamenja ponujene plačane storitve, kriterije za obračunavanje, način obračunavanja, obračunavanje storitev ali pogoje storitev. Za ponujanje storitev lahko družba Hualai zdaj ali v prihodnje nekaterim uporabnikom začne zaračunavati. Če uporabnik ne želi plačati, po začetku obračunavanja ne bo mogel več uporabljati plačljivih storitev. </strong>Družba Hualai in njen partner se bosta po svojih najboljših močeh potrudila, da uporabnika o popravkih ali spremembah obvestita prek e-pošte ali kako drugače.</p><h1><strong>9. Veljavna zakonodaja in reševanje sporov</strong></h1><p>9.1. Za veljavnost in interpretacijo tega sporazuma velja zakonodaja Ljudske republike Kitajske. V primeru, da ne obstajajo veljavna zakonska določila, se lahko uporabijo mednarodne poslovne prakse in/ali poslovne prakse.</p><p>9.2. Ta pogodba je podpisana v okrožju Nankai, Tianjin, Kitajska.</p><p><strong>9.3. Uporabnik in družba Hualai se strinjata, da bo kateri koli spor, ki izhaja iz storitev, najprej poravnan prek posvetov med strankama. Če v teh posvetih ne pride do soglasja, lahko katera koli stranka vloži spor na pristojnem sodišču za kraj, kjer je ta sporazum podpisan.</strong></p><h1><strong>10. Razno</strong></h1><p>10.1. Za vsako storitev programske opreme lahko obstaja ločen sporazum in povezana poslovna pravila ipd. (v nadaljevanju »ločen sporazum«), zato preberite in potrdite tudi ločen sporazum, preden začnete uporabljati določeno storitev.</p><p>10.2. Ta sporazum začne veljati 4. maja 2020.</p><p>10.3. Naslovi vseh pogojev v tem sporazumu so namenjeni le lažjemu razumevanju in pri interpretaciji tega sporazuma ne bodo upoštevani.</p><p>10.4. Če katero koli določilo tega sporazuma iz kakršnega koli razloga postane neveljavno ali neizvršljivo, bodo preostala določila v njem ostala v celoti izvršljiva in veljavna ter obvezujoča za obe stranki.</p><p>Hualai</p>
</div>
</body>
</html>