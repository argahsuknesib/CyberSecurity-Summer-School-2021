<!DOCTYPE html><html><head><meta charset='UTF-8'></head><body>
    <div id='CS'><p><strong>Smlouva o softwarové licenci a službách</strong></p><p><strong>[Důležitá poznámka]</strong></p><p><a id="_Hlk513026998"></a>Společnost Shanghai Imilab Technology Co., Ltd. (dále označovaná jako „Imilab“) tímto připomíná uživateli, aby si pečlivě pročetl a kompletně se seznámil s touto smlouvou o softwarové licenci a službách („smlouva“). <strong>Uživatel pečlivě přečte a kompletně se seznámí s podmínkami této smlouvy, zejména těmi, které se týkají výjimky nebo omezení odpovědnosti společnosti Imilab, řešení sporů a příslušných zákonů.</strong> <strong>Upozorňujeme na podmínky týkající se vyloučení nebo omezení odpovědnosti, které byly označeny tučně. Přečtěte si pečlivě tuto smlouvu a rozhodněte se, zda ji přijmete nebo nepřijmete (nezletilá osoba musí být při čtení této smlouvy doprovázena svým právním opatrovníkem). Stažením, instalací a používáním softwaru, jakož i získáním účtu a přihlášením se k němu souhlasíte s tím, že přijímáte tuto smlouvu a budete plně vázáni jejími podmínkami.</strong></p><p><strong>Společnost Imilab si vyhrazuje právo změnit tuto smlouvu. Aktualizované podmínky této smlouvy budou zveřejněny na oficiálních webových stránkách nebo softwaru a budou platné od data zveřejnění.</strong> Uživatel může znovu stáhnout a nainstalovat software nebo zobrazit nejnovější verzi podmínek této smlouvy na webových stránkách. <strong>Jestliže po změně podmínek této smlouvy společností Imilab nepřijmete pozměněné podmínky, okamžitě ukončete používání softwaru a služeb „Domácí bezpečnostní kamera Mi 360° 2K</strong>“<strong> poskytovaných společností Imilab; pokud budete pokračovat v používání softwaru a služeb „Domácí bezpečnostní kamera Mi 360° 2K“</strong><a id="OLE_LINK5"></a><strong> poskytovaných společností Imilab, bude to považováno za souhlas s pozměněnými podmínkami.</strong></p><h1><strong>1. Všeobecná ustanovení</strong></h1><p>1.1. Tato smlouva je smlouvou uzavřenou mezi vámi (dále jen „uživatel“) a společností Imilab a jejím provozním partnerem (dále jen „partner“) ve vztahu ke stahování, instalaci a používání softwaru „Domácí bezpečnostní kamera Mi 360° 2K“ (dále jen „software“) společnosti Imilab uživatelem a používání příslušných služeb společnosti Imilab uživatelem.</p><p>1.2. Software a služby jsou poskytovány společností Imilab k instalaci (zejména) na mobilních inteligentních koncových zařízeních za účelem poskytování služeb společnosti Imilab uživateli, který používá předmětné inteligentní koncové zařízení.</p><p>1.3. Vlastnictví a oprávnění k provozu softwaru a služeb náleží nezcizitelně společnosti Imilab.</p><h1><strong>2. Rozsah softwarové licence</strong></h1><p>2.1. Společnost Imilab uděluje uživateli osobní, nepřevoditelnou a nevýhradní licenci k používání softwaru bez nároku na poskytování sublicence.</p><p>2.2. Uživatel může instalovat, používat, zobrazovat a provozovat software v jednom mobilním koncovém zařízení k nekomerčním účelům. Uživatel však nesmí software instalovat, používat ani provozovat ke komerčním účelům. Uživatel nesmí kopírovat, měnit ani upravovat žádná data softwaru ani data uvolněná do paměti libovolného koncového zařízení během provozu softwaru a interaktivní data generovaná mezi klientem a serverem během provozu softwaru ani nesmí spouštět software s jeho zásuvnými moduly nebo vytvářet jakékoli odvozené dílo v jakékoli podobě, zejména včetně zásuvných modulů, přístupu k softwaru a souvisejícím systémům prostřednictvím neautorizovaných nástrojů/služeb třetích stran. Pokud potřebujete prodávat, kopírovat nebo distribuovat software komerčně, např. předinstalaci a sdružování softwaru, musíte získat od společnosti Imilab písemné oprávnění a licenci.</p><p>2.3. Bez souhlasu společnosti Imilab uživatel nesmí instalovat software na jiná koncová zařízení, která nebyla výslovně povolena společností Imilab, zejména včetně set-top boxů, herních konzolí, televizorů, DVD přehrávačů apod.</p><p>2.4. Uživatel může vytvořit kopii softwaru za účelem používání softwaru a služeb, ale smí ji používat pouze jako zálohu. Záložní kopie musí obsahovat všechny informace o autorských právech obsažené v původním softwaru.</p><p>2.5. Není-li to výslovně povoleno touto smlouvou, společnost Imilab neuděluje uživateli žádná další práva. Pokud uživatel zamýšlí použít jakékoli jiné právo, musí k tomu předem získat souhlas společnosti Imilab.</p><h1><strong>3. Pořízení softwaru, jeho instalace a aktualizace</strong></h1><p>3.1. Uživatel si stáhne a nainstaluje software z webových stránek nebo způsobem určeným společností Imilab. Vyvarujte se stahování softwaru z nespecifikovaných webových stránek, aby mobilní zařízení nemohla být infikována škodlivými programy, které mohou zničit uživatelská data a získávat osobní údaje uživatele. Pokud získáte software nebo instalační program se stejným názvem od jiného dodavatele, který nebyl autorizován společností Imilab, společnost Imilab nemůže zaručit, že bude možné ho používat normálně, a neponese žádnou odpovědnost za případnou ztrátu, kterou vám takový software způsobí.</p><p>3.2. Uživatel si musí vybrat verzi softwaru, která odpovídá jeho nainstalovanému koncovému zařízení. V opačném případě přebírá uživatel odpovědnost za veškeré problémy se softwarem, za problémy se zařízením a za škody způsobené nesouladem mezi verzí softwaru a daným modelem zařízení.</p><p>3.3. Za účelem zlepšení zkušenosti uživatele a za účelem optimalizace obsahu služeb si společnost Imilab vyhrazuje právo poskytnout náhradní, upravenou a upgradovanou verzi softwaru a také si vyhrazuje právo účtovat za takovou výměnu, úpravu nebo upgrade příslušný poplatek, ale předem si vyžádá váš souhlas s těmito poplatky. Ve výchozím nastavení povolí software funkci „upgrade prompt“ (výzva k upgradu) pro uživatele. V závislosti na softwarové verzi používané uživatelem poskytne společnost Imilab uživateli možnost rozhodnout se, zda povolí nebo nepovolí tuto funkci. Po vydání nové verze softwaru společnost Imilab nezaručuje, že starší verze softwaru budou nadále použitelné.</p><h1><strong>4. Specifikace použití</strong></h1><p><strong>4.1. Uživatel může používat software a služby v souladu s touto smlouvou a zákony. Uživatel se nesmí dopustit následujících činů:</strong></p><p>4.1.1. Vymazat jakékoli informace o autorských právech k softwaru a ostatním jeho kopiím nebo upravovat, odstranit či obcházet technická opatření nastavená softwarem na ochranu práv k duševnímu vlastnictví;</p><p>4.1.2. Provádět reverzní inženýrství softwaru, jako je provádění analýzy struktury, dekompilace nebo jiných pokusů o získání zdrojového kódu softwaru;</p><p>4.1.3. Přidávat, odstraňovat nebo měnit funkce nebo účinky zpracování softwaru změnou nebo falšováním instrukcí a dat během provozu softwaru nebo jinak provozovat nebo veřejně šířit software nebo metody používané k výše popsaným účelům bez ohledu na to, zda to bude, či nebude ke komerčním účelům;</p><p>4.1.4. Používat software k provádění jakýchkoli činů narušujících zabezpečení sítě, zejména včetně používání neautorizovaných dat nebo přístupu k neautorizovaným serverům/účtům; neoprávněného přístupu k veřejným sítím nebo operačnímu systému jiných osob a odstranění, úprav nebo přidávání jakýchkoli uložených informací; používat software k neoprávněným pokusům o odhalování, skenování nebo testování softwarového systému nebo slabin sítí nebo provádění jiných činností, které poškozují zabezpečení sítě; pokusit se zasahovat nebo zničit běžné fungování softwarového systému nebo webové stránky, záměrně šířit škodlivé programy nebo viry nebo provádět jiné úkony, které poškozují nebo narušují běžné síťové informační služby; vytvářet názvy nebo částečné názvy datových paketů TCP / IP;</p><p>4.1.5. Přihlašovat se nebo používat software a služby prostřednictvím kompatibilního softwaru nebo systémů třetích stran nebo systémů, které nebyly vyvinuty, autorizovány nebo schváleny společností Imilab, nebo tyto nástroje vytvářet, zveřejňovat nebo šířit;</p><p>4.1.6. Bez písemného souhlasu společnosti Imilab nesmí uživatel provádět žádné úpravy softwaru nebo informací, které jsou v něm obsaženy, zejména včetně použití, pronájmu, půjčování, kopírování, úprav, vytváření odkazů, reprodukce, kompilace, vydávání, publikování, zavádění nebo zrcadlení webových stránek nebo neoprávněného používání softwaru k vývoji souvisejících odvozených produktů, prací, služeb, doplňků, kompatibility nebo propojení;</p><p>4.1.7. Používat software k publikování, přenosu, šíření nebo ukládání jakéhokoli obsahu, který porušuje místní zákony a předpisy;</p><p>4.1.8. Používat software k publikování, přenosu, šíření nebo ukládání jakéhokoli obsahu, který porušuje zákonná práva, jako jsou práva k duševnímu vlastnictví a obchodní tajemství jiných osob;</p><p>4.1.9. Používat software k publikování, přenosu nebo hromadnému šíření reklamních informací nebo spamu;</p><p>4.1.10. Využívat software a jiné služby poskytované společností Imilab nezákonným způsobem k jakémukoli nezákonnému účelu nebo jakýmkoli způsobem neslučitelným s licencovaným užíváním podle této smlouvy;</p><p><strong>4.2. Specifikace zveřejnění informací</strong></p><p>4.2.1. Software můžete používat k publikování informací, jako jsou pohledy, data, text, informace, uživatelská jména, obrázky, fotografie, osobní informace, zvukové nebo video soubory, odkazy a podobně, které jste vytvořili, nebo u nichž máte právo je zveřejňovat. Musíte zaručit, že máte práva k duševnímu vlastnictví nebo jste získali legální oprávnění k vámi nahraným informacím a vaše používání softwaru a služeb neporušuje žádná legitimní práva nebo zájmy žádné třetí strany.</p><p>4.2.2. Při používání softwaru jste povinni dodržovat místní zákony a předpisy.</p><p>4.2.3. Software nesmíte používat k provedení následujících akcí, zejména včetně</p><p>4.2.3.1. Vytvářet, reprodukovat, zveřejňovat, šířit nebo ukládat některý z následujících obsahů, které porušují místní zákony a předpisy;</p><p>4.2.3.2. Zveřejňovat, přenášet, šířit nebo ukládat jakýkoli obsah, který porušuje zákonná práva, jako je právo na dobrou pověst, právo na portrét, práva k duševnímu vlastnictví a obchodní tajemství ostatních;</p><p>4.2.3.3. Upravovat skutečnost nebo skrývat pravdu, abyste oklamali ostatní nebo je uvedli v omyl;</p><p>4.2.3.4. Zveřejňovat, přenášet nebo šířit reklamní informace nebo spam;</p><p>4.2.3.5. Dopustit se jiných činů, které porušují místní zákony a předpisy a podobně.</p><p>4.2.4. Bez souhlasu společnosti Imilab nesmíte v softwaru provádět žádné komerční činnosti, jako je například reklama, prodej zboží.</p><p><strong>4.3. Rozumíte a souhlasíte, že:</strong></p><p><strong>4.3.1. Společnost Imilab určí, zda je uživatel podezřelý z porušení shora uvedených specifikací používání a na základě výsledku tohoto určení pozastaví nebo ukončí užívací licenci, která vám byla udělena, nebo přijme jiná omezující opatření, která mohou být přijata v souladu s touto smlouvou;</strong></p><p><strong>4.3.2. Společnost Imilab přímo odstraní veškeré informace, které jsou podezřelé, že jde o nezákonné informace nebo informace porušující zákonná práva jiných osob nebo porušující tuto smlouvu, které jsou zveřejněny uživatelem během používání licencovaného softwaru;</strong></p><p><strong>4.3.3. Pokud porušíte výše uvedené specifikace použití a způsobíte tak škodu třetím stranám, musíte samostatně a svým jménem převzít veškerou odpovědnost a ochránit společnost Imilab před škodami a jakýmikoli ztrátami nebo výdaji, které z toho vyplývají;</strong></p><p><strong>4.3.4. Uživatel uhradí a odškodní společnost Imilab za veškeré ztráty, nároky třetích stran, správní pokuty, škody a/nebo výdaje, včetně přiměřených poplatků za právní zastoupení, nákladů na vyšetřování a vyhledávání důkazů, které mohou vzniknout nebo které může společnost Imilab utrpět v důsledku uživatelova porušení příslušných zákonů nebo porušení této smlouvy.</strong></p><h1><strong>5. Zásady ochrany soukromí a ochrany osobních údajů</strong></h1><p>5.1. Pro společnost Imilab je důležité chránit vaše osobní údaje. Za účelem poskytnutí softwarových funkcí a zlepšení uživatelových zkušeností shromažďuje Imilab určité typy údajů, jak je uvedeno v našich Zásadách ochrany soukromí. Sbíráme, používáme a chráníme vaše údaje v souladu s našimi zásadami ochrany soukromí. Tyto zásady ochrany soukromí jsou k dispozici na následující webové stránce <a id="OLE_LINK7"></a><a id="OLE_LINK6"></a><a href="https://www.imilab.com/doc/029/privacy/privacy.html">https://www.imilab.com/doc/029/privacy/privacy.html</a>.</p><p><strong>5.2. Příležitostně můžeme sdílet se společností Xiaomi údaje týkající se značek a služeb Xiaomi/Mijia/Mitu, abychom zajistili a vylepšili vzrušující produkty a služby (včetně softwaru a hardwaru) ze společností Xiaomi a ekosystému Mi a abychom mohli nabídnout lepší funkce a uživatelské zkušenosti.</strong></p><h1><strong>6. Riziko plynoucí ze služeb a vyloučení odpovědnosti za služby</strong></h1><p>6.1. Uživatel si musí obstarat zařízení vyžadované k přístupu k internetu a využívání telekomunikačních služeb s přidanou hodnotou prostřednictvím mobilního koncového zařízení a musí uhradit poplatky za komunikaci, informační poplatky a související náklady spojené s přístupem osobního mobilního koncového zařízení k internetu nebo účtované třetími stranami (zejména včetně poskytovatelů telekomunikačních a mobilních služeb). Jsou-li zapotřebí jakékoli telekomunikační služby s přidanou hodnotou, doporučujeme, abyste si ověřili náklady u poskytovatele telekomunikačních služeb s přidanou hodnotou.</p><p><strong>6.2. Ani společnost Imilab, ani její partner nenesou žádnou odpovědnost za jakoukoli ztrátu, kterou uživatel utrpěl z důvodů, které lze připsat třetím stranám, jako je selhání komunikační linky, technické problémy, selhání sítě či mobilního koncového zařízení, nestabilita systému a další faktory vyšší moci.</strong></p><p><strong>6.3. Software, stejně jako většina ostatních internetových softwarů, může být ovlivněn faktory zahrnujícími zejména uživatelské důvody, kvalitu síťových služeb, rozdíly v sociálním prostředí atd., a může také být předmětem obtěžování týkajícího se různých bezpečnostních problémů, jako je využívání údajů uživatele jinými uživateli, což vede k obtěžování v reálném životě; jiný software stažený a nainstalovaný uživatelem nebo jiné webové stránky navštívené uživatelem mohou obsahovat „trojského koně“ a další viry, které ohrožují bezpečnost informací a dat v koncovém zařízení uživatele a následně ovlivňují běžné používání softwaru. Uživatel musí zvýšit své povědomí o bezpečnosti informací a ochraně uživatelských dat a věnovat pozornost posílení ochrany heslem tak, aby předešel ztrátám a obtěžování.</strong></p><p><strong>6.4. Pokud uživatel používá tento software nebo požádá společnost Imilab o poskytnutí určitých služeb, může softwarový systém zavolat do systému nebo softwaru jiné strany na podporu užívání nebo přístupu uživatele. Výsledky používání nebo přístupu pak poskytne třetí strana. Společnost Imilab nezaručuje bezpečnost, přesnost a efektivitu výsledků získaných pomocí podpory uvedeného systému nebo softwaru a společnost Imilab ani nepřebírá žádná jiná nejistá rizika; společnost Imilab nenese žádnou odpovědnost v případě jakéhokoli sporu nebo vzniklé škody.</strong></p><p><strong>6.5. Společnost Imilab výslovně upozorňuje uživatele na to, že na ochranu podnikového rozvoje společnosti a autonomii úprav má společnost Imilab právo kdykoli změnit nebo pozastavit služby bez předchozího upozornění uživatele a bez jakékoliv odpovědnosti vůči uživateli nebo jakékoli třetí straně.</strong></p><p><strong>6.6. S výjimkou ustanovení výslovně uvedených v právních předpisech a nařízeních vynaložíme veškeré úsilí k zajištění toho, aby software a technologie a související informace byly bezpečné, účinné, přesné a spolehlivé; na základě stávající technologie však uživatel chápe, že společnost Imilab to nemůže zaručit.</strong></p><p><strong>6.7. Uživatel nese výhradní odpovědnost za jakékoli úrazy osob nebo náhodné či následné škody, včetně, ale bez omezení, ztráty na zisku, ztráty dat, přerušení obchodu nebo jiných obchodních škod vyplývajících nebo souvisejících s níže uvedenými aktivitami: (1) používání nebo nepoužívání licencovaného softwaru; (2) neoprávněné použití softwaru nebo změna údajů uživatele třetí osobou; (3) náklady a ztráty vzniklé uživateli při používání softwaru; (4) neporozumění softwaru uživatelem; (5) další ztráty v souvislosti se softwarem z důvodů, které nelze připsat společnosti Imilab.</strong></p><p><strong>6.8. V případě jakýchkoli osobních nebo ekonomických škod nebo ztrát, které byly nebo mohly být způsobeny jednáním prováděným uživatelem a jinými uživateli softwaru prostřednictvím kteréhokoli softwaru nebo v důsledku uvedení uživatele v omyl nebo podvedení uživatele, provinilá strana ponese veškerou odpovědnost plynoucí z takové skutečnosti.</strong></p><h1><strong>7. Prohlášení o právech k duševnímu vlastnictví</strong></h1><p>7.1. Společnost Imilab je držitelem práv k duševnímu vlastnictví softwaru. Všechna práva k duševnímu vlastnictví, jako jsou autorská práva, ochranná známka, patent, obchodní tajemství atd. týkající se softwaru, a veškeré informace související se softwarem (zejména včetně textu, obrázků, zvuku, videa, grafiky, návrhů rozhraní, rozvržení, dat nebo elektronických dokumentů atd.) jsou chráněny místními zákony a předpisy a odpovídajícími mezinárodními smlouvami. Společnost Imilab je držitelkou výše uvedených práv k duševnímu vlastnictví, s výjimkou ochranné známky Xiaomi/Mijia/Mitu.</p><p>7.2. Bez předchozího písemného souhlasu společnosti Imilab nesmí uživatel samostatně používat ani převádět žádná z výše uvedených práv duševního vlastnictví pro komerční nebo nekomerční účely, ani to nesmí povolit žádné třetí straně. Společnost Imilab si vyhrazuje právo vyvodit právní odpovědnost za takové činy.</p><h1><strong>8. Změny</strong></h1><p><strong>8.1. Společnost Imilab si vyhrazuje právo kdykoli a podle vlastního uvážení příležitostně měnit podmínky této smlouvy a všechny takto pozměněné podmínky budou včas zveřejněny na příslušných internetových stránkách. Pokud nesouhlasíte s jakýmkoli pozměňovacím návrhem, musíte podniknout odpovídající kroky ke zrušení služeb. Budete-li nadále využívat služby, bude se to považovat za váš souhlas s pozměněnou smlouvou.</strong></p><p><strong>8.2. Společnost Imilab nebo partner si vyhrazují právo kdykoli a podle vlastního uvážení upravovat nebo měnit poskytované placené služby, kritéria nabíjení, režim nabíjení, poplatky za služby nebo podmínky služeb. Při poskytování služeb může společnost Imilab začít účtovat některým uživatelům určité poplatky nyní nebo v budoucnu. Pokud uživatel odmítne tyto poplatky zaplatit, nebude moci po zahájení účtování poplatků nadále používat příslušné služby. </strong>Společnost Imilab a partner vynaloží veškeré úsilí, aby uživatele informovali o jakýchkoli úpravách nebo změnách e-mailem nebo jiným způsobem.</p><h1><strong>9. Rozhodné právo a řešení sporů</strong></h1><p>9.1. Platnost a výklad této smlouvy se řídí právními předpisy pevninské Čínské lidové republiky. Při neexistenci příslušných právních ustanovení lze poukázat na mezinárodní obchodní postupy a/nebo obchodní praktiky.</p><p>9.2. Tato smlouva byla podepsána v: Xuhui District, Shanghai, Čína.</p><p><strong>9.3. Uživatel i společnost Imilab souhlasí s tím, že jakýkoli spor, který vznikne v souvislosti se službami, musí být nejdříve řešen konzultacemi smluvních stran. Jestliže nedojde k dohodě prostřednictvím takových jednání, může kterákoli strana předložit spor soudu, pod jehož jurisdikci spadá místo, kde byla tato smlouva podepsána.</strong></p><h1>10. Různé</h1><p>10.1. Pro jakoukoli konkrétní službu softwaru může existovat samostatná smlouva a související obchodní pravidla apod. (dále souhrnně označovaná pouze jako „samostatná smlouva“), proto si před použitím této konkrétní služby přečtěte a potvrďte souhlas s příslušnou samostatnou smlouvou.</p><p>10.2. Tato dohoda vstupuje v platnost dnem <strong>6. října 2020</strong>.</p><p>10.3. Nadpisy ke všem podmínkám této smlouvy jsou pouze pro snadnou orientaci a při interpretaci této smlouvy nebudou zohledněny.</p><p>10.4. Pokud je kterékoli ustanovení této smlouvy neplatné nebo nevymahatelné z jakýchkoli důvodů nebo pokud se takovým stane, zbývající ustanovení této smlouvy zůstávají v platnosti a jsou účinná a závazná pro obě smluvní strany.</p><p>Imilab</p></div>
    <br/>
    <br/>


</body></html>