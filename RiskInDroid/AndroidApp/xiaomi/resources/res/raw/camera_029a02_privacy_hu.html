<!DOCTYPE html><html><head><meta charset='UTF-8'></head><body>
    <div id='HU'><h1><strong>ADATVÉDELMI NYILATKOZAT</strong></h1><p>Frissítve!</p><p>Adatvédelmi nyilatkozatunkat <strong>2020. október 6-án</strong> frissítettük. Módosított Adatvédelmi nyilatkozatunk a fenti dátumtól szabályozza adatvédelmi és adatkezelési gyakorlatunkat az Mi 2K 360° otthonbiztonsági kamera Imilab által biztosított termékének és szolgáltatásainak tekintetében.</p><p>Kérjük, szánjon időt adatvédelmi gyakorlatunk megismerésére, és ha bármilyen kérdése lenne, forduljon hozzánk bizalommal.</p><h2><strong>ELKÖTELEZETTSÉGÜNK</strong></h2><p>A jelen Adatvédelmi nyilatkozat ismerteti, hogy a Shanghai Imilab Technology Co., Ltd. (a továbbiakban: „Imilab”, illetve a többes szám első személy különböző ragozott alakjai) hogyan gyűjtik, használják, kezelik, továbbítják és védik az Ön által az Mi 2K 360° otthonbiztonsági kamera nevű termék és kapcsolódó szolgáltatások használata során átadott adatokat. Ha az IMILAB KAMERA termékeinek és szolgáltatásainak használata során személyes azonosításra alkalmas adatok megadására kérjük, ezeket az adatokat csak a jelen Adatvédelmi nyilatkozat, illetve a használati feltételek szerint használjuk fel.</p><p>Adatvédelmi nyilatkozatunkat a felhasználók igényeinek szem előtt tartásával állítottuk össze. Fontos, hogy Ön pontosan megismerhesse az általunk gyűjtött személyes adatok gyűjtésének és kezelésének módját, és teljesen biztos lehessen abban, hogy az Imilab vállalatnak megadott személyes adatait az ellenőrzése alatt tarthatja.</p><p>A jelen Adatvédelmi nyilatkozatban „személyes adat” alatt azokat az adatokat értjük, amelyek alapján önállóan vagy az Imilab által elért más adatokkal kombinálva azonosítható egy személy. Ide tartozhatnak többek között az Ön által nekünk megadott vagy feltöltött adatok, valamint az eszköz adatai.</p><p>Az Mi 2K 360° otthonbiztonsági kamera termék és a kapcsolódó szolgáltatások használatával Ön elismeri, hogy elolvasta, megértette és elfogadta a jelen Adatvédelmi nyilatkozat összes rendelkezését, az Adatvédelmi nyilatkozat időről időre általunk végzett módosításait is beleértve. A hatályos törvényeknek (köztük az Európai Unió Általános adatvédelmi rendeletének) való megfelelés érdekében a személyes adatok különleges kategóriáinak bizonyos kezelése (például automatizált döntéshozatal egyedi ügyekben) előtt az Ön kifejezett előzetes hozzájárulását fogjuk kérni. Elkötelezettek vagyunk a személyes adatok védelme, biztonsága és bizalmassága mellett, és betartjuk a törvényi előírásokat, a helyi adatvédelmi jogszabályokat is beleértve. Minden alkalmazottunktól és megbízottunktól is elvárjuk ezeknek a kötelezettségeknek a betartását.</p><p>Felhasználóink szempontjai a legfontosabbak számunkra. Ha bármilyen kérdése lenne a jelen Adatvédelmi nyilatkozatban bemutatott adatkezelési gyakorlatunkkal kapcsolatban, kérjük, forduljon adatvédelmi tisztviselőnkhöz a privacy@imilab.com e-mail-címen. Készséggel válaszolunk majd megkeresésére.</p><h2><strong>MILYEN ADATOKAT GYŰJTÜNK ÉS HOGYAN HASZNÁLHATJUK FEL EZEKET?</strong></h2><h3><strong>A GYŰJTÖTT ADATOK TÍPUSAI</strong></h3><p>Szolgáltatásaink nyújtásához bekérünk Öntől néhány szükséges személyes adatot. Ha Ön nem adja meg a kért személyes adatokat, esetleg nem fogjuk tudni biztosítani Önnek szolgáltatásainkat vagy termékeinket.</p><p>Csak a megnevezett, konkrét, jogszerű célból szükséges adatokat gyűjtjük, amelyeket később sem kezelünk az eredeti céltól eltérő módon. A következő típusú adatokat gyűjthetjük (amelyeknek egy része esetleg nem is minősül személyes adatnak):</p><ul><li><a id="OLE_LINK3"></a><strong>Felhasználói fiókkal kapcsolatos adatok:</strong> Összegyűjthetjük az Ön Mi felhasználói fiókjával, valamint azon Mi felhasználói fiókokkal kapcsolatos adatokat, amelyekkel megosztja az eszközt.</li><li><strong>Az eszközzel kapcsolatos információk:</strong> Adatokat gyűjthetünk az eszköze hardveréről, teljesítményéről, állapotáról, stb., beleértve az alábbiakat: az eszköz neve, DID, firmware verziószáma, telepítés helyszíne (mint például nappali), időzóna, az eszköz megtekintéséhez szükséges biztonsági kód (ha van), a képernyő információi (úgymint képélesség, képarány, stb.), valamint a memóriakártya adatai (hibák, rendelkezésre álló szabad tárhely, felvételi mód).</li><li><strong>Az eszközbeállításokkal kapcsolatos információk:</strong> Adatokat gyűjthetünk az eszközbeállításokkal kapcsolatban, beleértve az alábbiakat: állapotjelző be/kikapcsolt állapota, adathasználat megakadályozásának be/kikapcsolt állapota, okos képmező be/kikapcsolt állapota, flow védelmi kapcsolók, alvás beállítások, képbeállítások, éjjellátó üzemmód beállításai, az otthonfelügyeleti segéd (Home Surveillance Assistant) beállításai (érzékenység, otthonfelügyelet időtartama, felvételek közötti intervallum, mobilos nyomonkövetés kapcsolója, push beállítás), alvás üzemmód be/kikapcsolt állapota, babasírás hangjának érzékelése.</li><li><strong>Hálózattal kapcsolatos adatok:</strong> Hálózattal kapcsolatos adatokat gyűjthetünk az eszközéről, amikor az egy hálózathoz csatlakozik, beleértve az alábbiakat: aktuális Wi-Fi csatlakozási mód (LAN vagy távoli), kiosztott IP cím, Wi-Fi jelerősség, RSSI, MAC cím, és az <strong>Ön által megadott Wi-Fi hálózat neve (SSID) és jelszava</strong>. Ezeket az információkat titkosítva, egy biztonságos távoli szerveren tároljuk, és csak az Ön által jóváhagyott célokra használjuk fel.</li><li><strong>Hangfelvétellel kapcsolatos információk:</strong> Adatokat gyűjthetünk a hangfelvétellel kapcsolatban, beleértve az alábbiakat: az Ön által felvett hangüzenet, a felvétel időpontja és időtartama.</li><li><strong>Videófelvétellel kapcsolatos információk:</strong> Ha engedélyezi az otthonfelügyeleti segédet (Home Surveillance Assistant), adatokat gyűjthetünk azokról a videófelvételekről, amelyek indítását a kamera érzékelési tartományában tartózkodó vagy ott elhaladó személy váltotta ki (azaz, <strong>otthonfelügyeleti segéd által készített videófelvétel</strong>), és amelyeket a kisbabája sírásának hangja váltott ki, amennyiben engedélyezte a babasírás hangjának érzékelése funkciót (azaz, <strong>babasírás hangjának érzékelése révén készített videófelvétel</strong>). Ezért adatokat gyűjthetünk a videófelvételekkel kapcsolatban, beleértve a felvétel dátumát és időtartamát, a kiváltó eseményt, a lejátszási sebességet. Ha használ memóriakártyát, azt is választhatja a beállított felvételi üzemmódban, hogy a memóriakártyán tárolja a videófelvételt. Azokról az eseményekről is gyűjtünk adatokat, amelyek kiváltották a videófelvétel készítését, beleértve a megfigyelési terület megváltozását, ha valaki elhalad a kamera előtt, ha felhangzik a gyereksírás hangja, illetve ha okos szcenáriók váltják ki az indítást.</li><li><strong>Visszajelzés:</strong> Gyűjtjük az Ön által biztosított visszajelzéseket, kapcsolattartási adatokat és hibanaplót.</li></ul><h3><strong>HOGYAN HASZNÁLJUK FEL A SZEMÉLYES ADATOKAT?</strong></h3><p>A személyes adatok gyűjtésének célja termékeink és/vagy szolgáltatásaink elérhetővé tétele az Ön számára, valamint a hatályos jogszabályok szerinti különböző kötelezettségeinknek való megfelelés. Ön ezennel beleegyezik személyes adatainak általunk történő kezelésébe és (kommunikációs, közösségi média, technológiai és felhőszolgáltatási) társvállalatainknak, illetve harmadik fél szolgáltatóinknak (meghatározását lásd alább) való átadásába a jelen Adatvédelmi nyilatkozatban ismertetett célokból.</p><p>Személyes adatait az alábbi célokból kezelhetjük:</p><ul><li><a id="OLE_LINK2"></a><a id="OLE_LINK1"></a>Termékeink és/vagy szolgáltatásaink nyújtása, működtetése, karbantartása, fejlesztése és továbbfejlesztése, ideértve az értékesítés utáni terméktámogatást és ügyfélszolgálatot, valamint a készülékén vagy a webhelyünkön elérthető szolgáltatásokat is.</li><li>Kapcsolattartás Önnel a készülékkel, a szolgáltatásokkal vagy egyéb ügyekkel kapcsolatban, esetleges kérdéseinek megválaszolása, közlemények és tájékoztatók eseményeinkről.</li><li>Termékeink és szolgáltatásaink továbbfejlesztése céljából statisztikai adatok gyűjtése és elemzése azok használatáról.</li><li>Készüléke teljesítményének és biztonságosságának optimalizálása.</li><li>Adatok tárolása és megőrzése Önről üzletvitelünk és jogszabályi kötelezettségeink érdekében.</li><li>Helyi szolgáltatások biztosítása a szervereinkkel való kommunikáció nélkül.</li></ul><p>További részletek adatainak (köztük esetleg a személyes adatainak) a felhasználásáról:</p><ul><li><strong>Az eszköz párosítása, és adatszinkronizálás:</strong> Adatokat gyűjtünk a felhasználói fiókokról, eszközről és hálózatról az adatszinkronizáláshoz, illetve hogy az eszköz elfogadhassa a beépülő modul utasításait, valamint adatokat tölthessen fel a távoli szerverre (utóbbi csak bizonyos funkciókra / szolgáltatásokra vonatkozik).</li><li><strong>Az élő képek megtekintése:</strong> Időről időre megtekintheti a telefonján az élő képeket. E célból adatokat gyűjtünk az alábbi paraméterekről: aktuális képidő, lejátszási sebesség, képminőség opciók, és hangerő. Ezen felül készíthet pillanatképet, vagy felveheti az élő képet. Az élő kép / videófelvétel ilyenkor a telefonjára lesz lementve, és nem egy távoli szerverre feltöltve. A „Nyíl” gombok segítségével irányíthatja a felvételi szöget. Ennek megvalósításához vezérlési instrukciókat küldünk az Ön eszközére.</li><li><strong>Otthonfelügyeleti segéd:</strong> Engedélyezheti, vagy le is tilthatja az otthonfelügyeleti segéd funkciót. Ha engedélyezi, a videófelvétel készítése automatikusan elindul, ha a kamera észlelési tartományában megváltozik a kép. Beállíthatja az ajtótól mért azon távolságot (méterben), amelyen belül elindul a videófelvétel, továbbá az otthonfelügyeleti üzemmód kezdési és befejezési időpontját, és a felvételi intervallumot, amellyel elkerülheti, hogy ugyanaz az esemény többször is bezavarjon. A készített videófelvételeket megtekintheti online, a telefonján. Ennek érdekében adatokat gyűjtünk az érzékenységre vonatkozó beállításokról, az otthonfelügyeleti periódusokról, a felvételek közötti intervallumról, és a képváltozásról küldött push értesítés be/kikapcsolt állapotáról.</li><li><strong>Videófelvétel lejátszása:</strong> Különféle videókat tekinthet meg a beépülő modulban. Ennek érdekében összegyűjtjük és titkosítjuk az otthonfelügyeleti segéd, illetve a babasírás hangja révén készített videófelvételeket, valamint a felvétel készítését kiváltó eseményeket, és biztonságos távoli szerverre mentjük ezeket a kódolt adatokat. A videófelvételeket a távoli szerveren tároljuk. Ennek megvalósításához adatokat gyűjtünk az Ön hálózatával, valamint a videófelvétellel kapcsolatban, beleértve az alábbiakat: a felvétel dátuma, a felvétel időpontja, a kiváltó esemény, a felvétel hossza, hangbeállítások, lejátszási sebesség.</li><li><strong>Babasírás hangjának érzékelése:</strong> Ha engedélyezi a babasírás hangjának érzékelése funkciót, push értesítést kap, ha a kamera babasírás hangját érzékeli. Ezt az adatot helyileg dolgozzuk fel, és nem töltjük fel a felhőbe. Ennek megvalósításához adatokat gyűjtünk a babasírás hangjáról való push értesítés be/kikapcsolt állapotáról.</li><li><strong>Kétirányú kommunikáció:</strong> A beépülő modulban megtekintheti az élő képpel kapcsolatos információkat, és a kétirányú kommunikáció funkció segítségével beszélhet a látogatóval. Magáról a párbeszédről nem gyűjtünk adatokat, kivéve, ha a kétirányú kommunikáció funkció használata előtt a „jelenlegi élő kép felvétele” opciót választja. <strong>Azonban semmilyen körülmények között nem próbáljuk megfejteni vagy értelmezni az Ön által folytatott párbeszédet.</strong></li><li><strong>A felhasználói visszajelzések gyűjtéséhez:</strong> Az Ön által küldött visszajelzés rendkívül értékes segítséget jelent a szolgáltatásaink fejlesztéséhez. Az Ön visszajelzése nyomon követése érdekében az Imilab felhasználhatja az Ön által megadott személyes adatokat, hogy kapcsolatba léphessen Önnel, és feljegyzéseket készíthessen.</li><li><strong>Értesítések küldése:</strong> Az eszköz a felvételt kiváltó eseményeknek megfelelően értesítéseket küld Önnek. Például, beállíthatja úgy az eszközét, hogy értesítést küldjön a telefonjára, amikor a monitorozott kép megváltozik. Ennek megvalósításához adatokat gyűjtünk az Ön push üzenetekre vonatkozó beállításairól. A Beállítások menüpontban letilthatja a push értesítéseket.</li></ul><h3><strong>KÖZVETLEN ÜZLETSZERZÉS</strong></h3><p>Felhasználhatjuk az Mi Felhasználói fiókja azonosítóját marketinganyagok küldésére az Imilab cégek és üzleti partnereink termékeivel és szolgáltatásaival kapcsolatban (például hálózati szolgáltatások, mobilalkalmazások, illetve felhőalapú termékek és szolgáltatások). Közvetlen üzletszerzési célra csak akkor használhatjuk fel személyes adatait, ha Ön ehhez előzetesen kifejezett hozzájárulását adta a helyi adatvédelmi jogszabályoknak megfelelően, például beleegyezésének vagy tiltakozása hiányának egyértelmű jelzésével, vagy más módú kifejezett hozzájárulással. Adatainak közvetlen üzletszerzési célú felhasználását meg is tilthatja. Ha a továbbiakban nem szeretne bizonyos típusú e-maileket kapni tőlünk, leiratkozhat róluk egy erről szóló üzenetet küldve a privacy@imilab.com címre. Személyes adatait nem adjuk át üzleti partnereinknek közvetlen üzletszerzés céljából történő felhasználásra.</p><h3><strong>COOKIE-K ÉS EGYÉB TECHNOLÓGIÁK</strong></h3><ul><li><strong>Milyen adatokat gyűjtünk, és hogyan használjuk fel ezeket?</strong> Az Imilab és a harmadik fél szolgáltatóink felhasználnak olyan technológiákat, mint a sütik, címkék és szkriptek. Ezeket a technológiákat használják a trendek elemzésére, a honlapok adminisztrációjára, a felhasználók webhely körüli mozgásának nyomonkövetésére, valamint a felhasználói bázis egészére vonatkozó demográfiai információk gyűjtésére. Jelentéseket kaphatunk ezen technológiák egyéni és összesített felhasználásán alapulva.</li><li><strong>Bejelentkező fájlok:</strong> A legtöbb webhely esetében bizonyos információkat gyűjtünk és azokat naplófájlokban tároljuk. Ez az információ tartalmazhatja az internetprotokoll (IP) címeket, a böngésző típusát, az internetszolgáltatót (ISP), hivatkozva / a kilépő oldalakat, az operációs rendszert, a dátum / időbélyegzőt és / vagy a kattintási adatokat. Nem kapcsoljuk össze ezeket az automatikusan összegyűjtött adatokat az Önnek kapcsolatban gyűjtött más jellegű adatokkal.</li><li><strong>Hirdetések:</strong> Társulunk Harmadik Szolgáltatóinkkal, akár az ő reklámhirdetéseik megjelenítésére a saját honlapunkon, akár a sajátjaink kezelésére más honlapokon. A mi Harmadik Szolgáltatóink különféle technológiákat, például sütiket használhatnak, hogy információt gyűjtsenek az Ön aktivitásáról ezen és más honlapokon, hogy a személyes böngészési előzményein és érdeklődési körein alapuló, célzott hirdetéseket biztosíthassanak Önnek. Csak akkor biztosítjuk Önnek ezt a reklámszolgáltatást, ha előzetesen megkaptuk ehhez a kifejezett és egyértelmű hozzájárulását és megerősítését. Ha nem szeretné, hogy célzott reklámtevékenység céljára használják ezeket az adatokat, úgy kérjük, küldjön egy kérelmet, hogy töröljék a felhasználási hozzájárulását a privacy@imilab.com e-mail címre.</li><li><strong>Mobilanalitika:</strong> Néhány mobilalkalmazásunkban mobil analitikai szoftvert használunk, hogy jobban megérthessük a Mobil Szoftverünk funkcionalitását az Ön telefonján. Ez a szoftver olyan információkat tárolhat, mint például az alkalmazás Ön általi használatának gyakorisága, az alkalmazáson belül előforduló események, az összesített felhasználás, a teljesítményadatok és az alkalmazáson belüli összeomlások. Az analitikai szoftveren tárolt információkat nem kapcsoljuk össze a mobilalkalmazásban Ön által megadott személyes adatokkal.</li><li><strong>Helyi tárolás – HTML5/Flash fájlok:</strong> Helyi adattárolási objektumokat (Local Storage Objects; LSOs), úgymint HTML5 vagy Flash formátumú fájlokat használunk bizonyos tartalmak és preferenciák tárolására. Harmadik Szolgáltatóink, akikkel társulunk, hogy bizonyos tulajdonságokat kínáljunk az oldalainkon, vagy, hogy az Ön böngészési előzményei alapján célzott hirdetéseket jelenítsünk meg, szintén HTML5 vagy Flash alapú sütiket használnak az adatgyűjtésre és -tárolásra. A különféle böngésző programok a saját kezelési eszközüket kínálhatják fel a HTML5 LSO-k eltávolításához.</li></ul><h2><strong>KIVEL OSZTHATJUK MEG SZEMÉLYES ADATAIT?</strong></h2><p>Személyes adatait nem adjuk el harmadik feleknek.</p><p>Az Ön által igénybe venni kívánt termékek vagy szolgáltatások elérhetővé tétele céljából bizonyos esetekben (az alábbiakban leírtak szerint) harmadik felek rendelkezésére bocsáthatjuk személyes adatait.</p><p>Az alábbiakban ismertetett harmadik fél szolgáltatóinknak és társvállalatainknak adhatjuk át az Ön adatait. Biztosíthatjuk, hogy az ebben a szakaszban leírt összes helyzetben az <a id="_Hlk513025928"></a>Imilab csak az Ön hozzájárulásával összhangban adja át harmadik feleknek a személyes adatait. Az Ön beleegyezése után az Imilab további adatfeldolgozók segítségét veszi igénybe személyes adatainak kezeléséhez. Tudnia kell, hogy ha az Imilab megosztja az Ön személyes adatait egy harmadik fél szolgáltatóval a jelen szakaszban ismertetett valamely helyzetben, úgy az Imilab minden esetben szerződésben köti ki, hogy a harmadik félnek be kell tartania a hatályos helyi adatvédelmi jogszabályokat. Az Imilab szerződési feltételekkel biztosítja, hogy harmadik fél szolgáltatói megfeleljenek az Ön országában rájuk vonatkozó adatvédelmi előírásoknak.</p><h3><strong>ADATOK MEGOSZTÁSA VÁLLALATCSOPORTUNKON BELÜL ÉS HARMADIK FÉL SZOLGÁLTATÓKKAL</strong></h3><p>Üzletvitelünk gördülékenységének, valamint termékeink és szolgáltatásaink teljes skálájának biztosítása érdekében időről időre átadhatjuk az Ön személyes adatait az Imilab társvállalatainak, illetve harmadik fél szolgáltatóinknak, például a levelezésünket kezelő szolgáltatóknak, csomagküldőknek, távközlési partnereinknek, adatközpontjaink és adattároló létesítményeink üzemeltetőinek, ügyfélszolgálatot ellátó partnereinknek, hirdetési és marketingpartnereinknek, valamint az Imilab képviselőinek. Harmadik fél szolgáltatóink az Imilab nevében, illetve a fenti célok teljesülése érdekében fogják kezelni az Ön személyes adatait. Ha szeretné megtiltani nekünk adatai ilyen megosztását, kérjük, írjon erről e-mailt a privacy@imilab.com címre.</p><h3><strong>ADATOK MEGOSZTÁSA A XIAOMI ÖKOSZISZTÉMA CSOPORTJÁBA TARTOZÓ CÉGEKKEL</strong></h3><p>Az Imilab együttműködik az Mi Ökoszisztéma csoportot alkotó vállalatokkal. Az Mi Ökoszisztémába tartozó vállalatok önálló jogi személyek, a saját szakterületük szakértői, és a Xiaomi befektetésének keretében, illetve a Xiaomi inkubációja alatt végzik tevékenységeiket. Az Imilab átadhatja az Ön személyes adatait a Xiaomi vállalatnak vagy az Mi Ökoszisztéma csoportba tartozó más vállalatoknak az Mi Ökoszisztéma csoport termékeinek és szolgáltatásainak (a hardvereket és a szolgáltatásokat is beleértve) az Ön számára való elérhetővé tétele és továbbfejlesztése céljából. Ezeknek a termékeknek és szolgáltatásoknak egy része a <a id="_Hlk508118041"></a><strong>Xiaomi/Mijia/Mitu márkanév</strong> alatt, más részük saját márkánk alatt érhető el. Az Imilab megfelelő műszaki és szervezési intézkedésekkel szavatolja a személyes adatok biztonságát azok megosztása során, ideértve többek között (de nem kizárólag) az Ön személyes adatainak titkosítását is. Ha az Imilab vállalategyesülés, felvásárlás, illetve teljes vagy részleges eszközértékesítés alanya lenne, értesítjük Önt e-mailben és/vagy egy jól látható közleményben webhelyünkön az esetleges tulajdonosváltásról, annak hatásairól személyes adatai kezelésére, valamint választási lehetőségeiről személyes adatainak kezelésével kapcsolatban.</p><h3><strong>AZ ÖN ADATAINAK MEGOSZTÁSA EGYÉB HELYZETEKBEN</strong></h3><p>Ha a hatályos törvények erre kötelezik, az Imilab átadhatja az Ön személyes adatait az Ön külön hozzájárulása nélkül is.</p><h3><strong>HOZZÁJÁRULÁST NEM IGÉNYLŐ ADATOK</strong></h3><p>Anonimizált adatokat és összesített statisztikákat megoszthatunk üzleti célból harmadik felekkel, azaz például webhelyünk hirdetőivel megoszthatjuk szolgáltatásaink általános használati trendjeit, többek között adott demográfiai csoportokba tartozó azon felhasználóink teljes számát, akik megvásároltak egy adott terméket vagy egyéb tranzakcióban vettek részt.</p><p>A félreértések elkerülése érdekében: az Imilab az Ön hozzájárulása nélkül gyűjtheti, használhatja és továbbadhatja az Ön személyes adatait, ha és amilyen mértékben a helyi adatvédelmi jogszabályok ezt kifejezetten megengedik. Adatai külön engedély nélküli kiadása szükséges lehet például saját jogaink védelme céljából, az Ön vagy más személyek biztonságának megóvása céljából, illetve a helyi hatóságok kérésére jogellenes tevékenységek utáni nyomozás elősegítésére.</p><h2><strong>BIZTONSÁGI ÓVINTÉZKEDÉSEK</strong></h2><h3><strong>AZ IMILAB BIZTONSÁGI INTÉZKEDÉSEI</strong></h3><p>Elkötelezettek vagyunk az Ön személyes adatainak védelme mellett. A jogosulatlan hozzáférés, közzététel és hasonló kockázatok megelőzése érdekében ésszerű mértékű fizikai, elektronikus és szervezési intézkedésekkel védjük az Ön adatait, amelyek az IMILAB KAMERA termékeinek és szolgáltatásainak, valamint az Imilab webhelyének Ön általi használata révén kerülnek a birtokunkba. Személyes adatainak védelme érdekében minden észszerű erőfeszítést megteszünk.</p><p>Minden személyes adatot ellenőrzött létesítményekben található, biztonságos kiszolgálóinkon tárolunk. Az adatokat fontosság és bizalmasság szerint osztályozzuk, és gondoskodunk arról, hogy személyes adatai a legszigorúbb biztonsági kategóriába tartozzanak. Gondoskodunk arról, hogy az adatokhoz a termékeink és szolgáltatásaink biztosítása céljából hozzáférő munkatársaink és harmadik fél szolgáltatóink szigorú szerződéses titoktartási kötelezettségek mellett tegyék mindezt, fegyelmi intézkedések és elbocsátás terhe mellett. A felhőben tárolt adatok elérését is speciális hozzáférés-felügyelettel szabályozzuk. Rendszeresen felülvizsgáljuk az adatok gyűjtésével, tárolásával és kezelésével kapcsolatos eljárásainkat (beleértve a fizikai biztonsági intézkedéseket is) a jogosulatlan adathozzáférés és használat megelőzése érdekében.</p><p>Személyes adatainak védelme érdekében minden észszerű lépést megteszünk. Ugyanakkor Önnek tisztában kell lennie azzal, hogy az internet használata nem teljesen biztonságos, így teljes mértékben nem tudjuk szavatolni személyes adatainak biztonságát és sértetlenségét az Öntől vagy Ön felé irányuló internetes adatküldések során.</p><h3><strong>MIT TEHET ÖN?</strong></h3><ul><li>Személyes adatainak védelméért Ön is sokat tehet, például azzal, ha gondoskodik jelszavának és fiókadatainak jogosulatlan személyek előli titoktartásáról.</li><li>Az Imilab nem vállal felelősséget az olyan biztonsági problémákért, amelyeknél azért férhetett hozzá harmadik fél az Ön személyes adataihoz, mert Ön nem tartotta biztonságban azokat. Mindezektől függetlenül Önnek haladéktalanul értesítenie kell bennünket, ha tudomást szerez róla, hogy fiókját valaki illetéktelenül használja, vagy ha bármilyen egyéb biztonsági incidensről értesül.</li><li>Együttműködése segít nekünk megvédeni személyes adatai biztonságát.</li></ul><h2><strong>ADATMEGŐRZÉSI SZABÁLYOK</strong></h2><p>A személyes adatokat addig őrizzük meg, ameddig ez szükséges az adatgyűjtés eredeti céljának teljesüléséhez, illetve ameddig a hatályos jogszabályok ezt előírják vagy megengedik. Megszűnik a személyes adatok megőrzése, vagy a személyes adatok egyes személyekkel való összekapcsolására szolgáló eszközök eltávolításra kerülnek, amint az indokoltan feltételezhető, hogy a személyes adatok megőrzése már nem szolgálja azt a célt, amelynek érdekében azokat gyűjtöttük. Ha közérdekű archiválás, tudományos és történelmi kutatás vagy statisztikák céljából szükséges a folytatólagos adatkezelés a hatályos jogszabályok értelmében, az Imilab ennél tovább is megőrizheti az adatokat, még ha az eredeti célok teljesüléséhez ez már nem is indokolt.</p><p>Az Mi 2K 360° otthonbiztonsági kamerán tárolt minden személyes adat törlődik, ha visszaállítja a készülék gyári alapértelmezett beállításait. Az alapértelmezett gyári beállítások visszaállításához tartsa lenyomva a reszet gombot kb. 3 másodpercig. Amikor az állapotjelző lámpa sárgára vált, az jelzi, hogy az Mi 2K 360° otthonbiztonsági kamera sikeresen helyreállította a gyári alapértelmezett beállításokat.</p><h2><strong>ESZKÖZE EGYÉB FUNKCIÓINAK ELÉRÉSE</strong></h2><p>Az alkalmazásnak szüksége lehet hozzáférésre eszköze néhány egyéb funkciójához, például a Wi-Fi-hálózat állapotához. Ez az információ az alkalmazás működéséhez és Ön általi használatához szükséges. Ezeket az engedélyeket bármikor letilthatja eszköze megfelelő beállításaiban, vagy ha ír egy e-mailt a privacy@imilab.com címre.</p><h2><strong>KÉZBEN TARTHATJA AZ ADATAIT!</strong></h2><h3><strong>BEÁLLÍTÁSI LEHETŐSÉGEK</strong></h3><p>Az Imilab tisztában van azzal, hogy mindenki másképp gondolkodik az adatvédelemről. Ezért az alábbiakban bemutatunk néhány olyan lehetőséget, amelyet az Imilab kínál személyes adatai gyűjtésének, használatának, kezelésének és feldolgozásának letiltására, valamint adatvédelmi beállításainak szabályozására:</p><ul><li>Az eszköz hozzáadása/törlése;</li><li>Bejelentkezhet vagy kijelentkezhet Mi felhasználói fiókjából;</li><li>Az otthonfelügyeleti segéd engedélyezéséhez vagy kikapcsolásához válassza a „Settings &gt; Home Surveillance Assistant setting” (Beállítások &gt; Otthonfelügyeleti segéd beállítása) menüpontot;</li><li>A push értesítések kezeléséhez lépjen a „Settings &gt; Push settings” (Beállítások &gt; Push beállítások) menüpontba;</li><li>Bekapcsolhat vagy kikapcsolhat bizonyos olyan funkciókat és szolgáltatásokat, amelyek személyes vagy bizalmas adatokkal függenek össze.</li></ul><p>Ha Ön korábban hozzájárulását adta személyes adatainak általunk a fent ismertetett célokból történő kezeléséhez, ezt bármikor visszavonhatja, ha kérését elküldi nekünk levélben, vagy e-mailt ír a privacy@imilab.com címre.</p><h3><strong>AZ ÖN JOGAI SZEMÉLYES ADATAINAK ELÉRÉSÉRE, FRISSÍTÉSÉRE, HELYESBÍTÉSÉRE ÉS TÖRLÉSÉNEK KÉRÉSÉRE</strong></h3><ul><li>Ön hozzáférést kérhet az általunk tárolt személyes adataihoz, valamint kérheti azok helyesbítését. Ha személyes adatainak módosítását kezdeményezi, előtte kérni fogjuk személyazonossága igazolását. Ha elegendő információt kaptunk személyes adatai elérésére vagy helyesbítésére irányuló kérésének teljesítéséhez, kérésére reagálni fogunk a hatályos adatvédelmi jogszabályok által előírt időn belül.</li><li>Kérésre díjmentesen másolatot küldünk Önnek összes általunk gyűjtött és kezelt személyes adatáról. Hasonló ismételt kérés esetén felszámíthatunk díjat a műveletért, a szükséges teendők észszerű költségének és a hatályos jogszabályoknak megfelelően.</li><li>Ha hozzáférést szeretne kérni általunk tárolt személyes adataihoz, vagy úgy véli, hogy ezek hiányosak vagy pontatlanok, kérjük, haladéktalanul írjon nekünk az alábbi e-mail címre. E-mail: privacy@imilab.com.</li><li>Ha Ön az Általános adatvédelmi rendelet (GDPR) hatálya alá tartozó Európai Uniós állampolgár, úgy arra is jogosult, hogy kérje tőlünk a tárolt személyes adatainak törlését. Ha kérését a GDPR alapján indokoltnak ítéljük, megtesszük a szükséges észszerű (pl. technikai) intézkedéseket adatai törléséhez.</li><li>Ha Ön az Általános adatvédelmi rendelet (GDPR) hatálya alá tartozó Európai Uniós állampolgár, kérheti tőlünk az adatkezelés korlátozását tárolt személyes adataira vonatkozóan. Az adatkezelés korlátozására irányuló kérésének indokát mérlegelni fogjuk. Ha a GDPR értelmében indoklása megfelelő, csak a GDPR feltételeinek megfelelően kezeljük tovább az adatait, és az adatkezelés korlátozásának feloldásáról előzetesen tájékoztatni fogjuk.</li><li>Ha Ön az Általános adatvédelmi rendelet (GDPR) hatálya alá tartozó Európai Uniós állampolgár, joga van kérni, hogy ne terjedjen ki Önre az olyan, kizárólag automatizált adatkezelésen – ideértve a profilalkotást is – alapuló döntéshozatal hatálya, amely Önre nézve joghatással járna vagy Önt hasonlóképpen jelentős mértékben érintené.</li><li>Ha Ön az Általános adatvédelmi rendelet (GDPR) hatálya alá tartozó Európai Uniós állampolgár, kérheti tőlünk személyes adatait tagolt, széles körben használt formátumban, hogy ezeket az adatokat egy másik adatkezelőnek továbbíthassa.</li></ul><h3><strong>A HOZZÁJÁRULÁS VISSZAVONÁSA</strong></h3><p>Ön bármikor visszavonhatja a birtokunkban lévő vagy általunk kezelt személyes adatainak gyűjtéséhez, használatához és/vagy közléséhez adott hozzájárulását. Ennek megvalósításához lépjen a „General settings &gt; Legal info” (Általános beállítások &gt; Jogi információk) menüpontba, és a „Terms of Use and Privacy Policy” (Felhasználási és adatvédelmi feltételek) szövege alatti „Agree” (Egyetértek) melletti jelölőnyégyzetből vegye ki a pipát. Kérését a kérelem beérkezését követő észszerű időn belül feldolgozzuk, és azt követően – kérésének megfelelően – nem gyűjtünk Önről további személyes adatokat, illetve nem használjuk fel és/vagy közöljük azokat.</p><p>Kérjük, vegye figyelembe, hogy a hozzájárulása visszavonása bizonyos jogkövetkezményekkel járhat. A személyes adatai kezeléséhez adott hozzájárulás visszavonásának mértékétől függően előfordulhat, hogy nem fogja tudni tovább használni az Mi 2K 360° otthonbiztonsági kamera szoftverét, és az ahhoz kapcsolódó szolgáltatásokat.</p><h2><strong>SZEMÉLYES ADATAINAK TOVÁBBÍTÁSA AZ ÖN JOGHATÓSÁGÁN KÍVÜLRE</strong></h2><p>Amennyiben az Ön személyes adatait az Ön joghatóságán kívül eső helyre kell átadnunk – függetlenül attól, hogy a társvállalatainknak (amelyek a kommunikáció, a közösségi média, az informatika és a felhőalapú vállalkozások terén tevékenykednek) vagy külső szolgáltatóknak –, ezt az alkalmazandó jogszabályoknak megfelelően fogjuk megtenni. Megfelelő óvintézkedésekkel biztosítjuk különösen azt, hogy az adattovábbítás megfeleljen az Ön joghatósága helyi adatvédelmi törvényeinek. Önnek joga van tájékoztatást kérni az Imilab által a személyes adatai továbbítása során alkalmazott megfelelő óvintézkedésekről.</p><p>Az Imilab a személyes adatok kezeléséhez vagy biztonsági mentéséhez más földrészeken is használhat az Imilab által működtetett és felügyelt létesítményeket. Az Imilab jelenleg Kínában, az Egyesült Államokban, Szingapúrban, Oroszországban, Indiában és Németországban üzemeltet adatközpontokat. Ha Ön egy Általános adatvédelmi rendelet (GDPR) hatálya alá tartozó Európai Uniós állampolgár és felhasználó, a személyes adatai a német szerveren lesznek tárolva. Más földrészeken az érintett joghatóság esetleg nem rendelkezik olyan szintű adatvédelmi törvényekkel, amelyek lényegében megegyeznének az Ön joghatóságának adatvédelmi törvényeivel. Személyes adatait továbbíthatjuk és tárolhatjuk más földrészeken található létesítményeinkben. Elkötelezettségünk személyes adatainak védelme mellett ugyanakkor ilyen esetekben is változatlan marad, összhangban a jelen Adatvédelmi nyilatkozat tartalmával.</p><h3><strong>VEGYES RENDELKEZÉSEK</strong></h3><h3><strong>KISKORÚAK</strong></h3><p>Termékeink és szolgáltatásaink kiskorúak általi használatának nyomon követését az érintett szülők felelősségének tekintjük. Ugyanakkor azt az irányelvet követjük, hogy nem kérünk be személyes adatokat kiskorúaktól, és nem ajánljuk fel nekik promóciós anyagok küldését.</p><p>Az Imilab nem törekszik arra, hogy kiskorúak bármilyen személyes adatát megszerezze. Ha egy szülő/gondviselő úgy véli, hogy egy kiskorú személyes adatokat adott meg az Imilabnek a szülő/gondviselő előzetes beleegyezése nélkül, kérjük, vegye fel velünk a kapcsolatot, hogy törölni tudjuk a kiskorú személyes adatait, és megszüntethessük a kiskorú az Imilab szolgáltatásaihoz való engedély nélküli hozzáférését.</p><h3><strong>ÜTKÖZŐ RENDELKEZÉSEK</strong></h3><p>Ha Ön a vonatkozó felhasználói szerződéseinket is elfogadta, a szóban forgó felhasználói szerződések és a jelen Adatvédelmi nyilatkozat közötti bármilyen ellentmondás esetén a felhasználói szerződések rendelkezései az irányadóak.</p><h3><strong>AZ ADATVÉDELMI NYILATKOZAT FRISSÍTÉSEI</strong></h3><p>Adatvédelmi nyilatkozatunkat rendszeresen ellenőrizzük, és bármikor frissíthetjük adatkezelési gyakorlatunk esetleges változásainak megfelelően. Ha Adatvédelmi nyilatkozatunkban jelentősebb változtatásokat eszközölnénk, erről tájékoztatjuk Önt e-mailben (a fiókjához beállított e-mail-címén), vagy közzétesszük a módosításokat az Imilab valamennyi webhelyén vagy a szoftveren keresztül, hogy Ön továbbra is naprakész tájékoztatást kapjon az általunk gyűjtött adatokról és azok felhasználásáról. Az Adatvédelmi nyilatkozatunk módosításai a módosított nyilatkozatban szereplő dátumtól, vagy a webhelyen való közzététel dátumától hatályosak. Javasoljuk, hogy rendszeresen ellenőrizze ezt az oldalt, hogy mindig a legfrissebb információkkal rendelkezzen adatvédelmi gyakorlatunkról. A webhelyeinken, mobiltelefonon és/vagy más eszközön keresztül elérhető termékeink, illetve szolgáltatásaink használatának folytatásával Ön kijelenti a frissített Adatvédelmi nyilatkozatunkban részletezett irányelvek elfogadását. Ha további személyes adatokat szeretnénk gyűjteni Önről, illetve ha személyes adatait újabb célokra szeretnénk használni vagy továbbítani, ehhez új hozzájárulást kérünk Öntől.</p><h2><strong>EL KELL MÉG FOGADNOM HARMADIK FELEK HASZNÁLATI FELTÉTELEIT IS?</strong></h2><p>Adatvédelmi nyilatkozatunk nem terjed ki a harmadik felek által kínált termékekre és szolgáltatásokra. Az IMILAB KAMERA termékeiben és szolgáltatásaiban jelen lehetnek harmadik felek termékei és szolgáltatásai, illetve harmadik felek webhelyeire mutató hivatkozások. Az ilyen termékek vagy szolgáltatások használata során az érintett harmadik felek is gyűjthetik az Ön személyes adatait. Határozottan javasoljuk, hogy olvassa el a szóban forgó harmadik felek adatvédelmi szabályzatait is csakúgy, mint most a miénket. A harmadik felek által Önről gyűjtött adatok általuk történő felhasználására nincs befolyásunk, ezért semmilyen felelősséget sem tudunk vállalni ezzel kapcsolatban. Adatvédelmi Szabályzatunk nem terjed ki a szolgáltatásainkból hivatkozások útján elérhető más webhelyekre.</p><h2><strong>A MI MEGKÖZELÍTÉSÜNK AZ ÖN SZEMÉLYES ADATAINAK GDPR SZERINTI KEZELÉSÉRE</strong></h2><p>Ha Ön az Általános adatvédelmi rendelet (GDPR) hatálya alá tartozó európai uniós állampolgár, az Imilab megfelelő módszerességgel kezeli az Ön személyes adatait, amelynek része munkatársaink elkötelezettsége, valamint irányítási folyamataink és információkezelési rendszereink megfelelősége is kockázatkezelési intézkedésekkel. A GDPR szerint például (1) az Imilab adatvédelmi tisztviselőt (DPO) nevez ki az adatvédelem irányítására, elérhetősége: dpo@imilab.com; (2) az Imilab az európai ügyfelei számára kijelöl egy külön képviselőt (egy nagy tapasztalattal rendelkező ügyvédet), elérhetősége: <a href="mailto:representative@imilab.com">representative@imilab.com</a>, illetve (3) az Imilab bevezeti a megfelelő eljárásokat, például az adatvédelmi hatásvizsgálatot (DPIA).</p><h2><strong>KAPCSOLAT</strong></h2><p>Ha bármilyen észrevétele vagy kérdése lenne a jelen Adatvédelmi nyilatkozattal vagy a személyes adatok Imilab általi gyűjtésével, használatával vagy továbbításával kapcsolatban, kérjük, vegye fel velünk a kapcsolatot az alábbi elérhetőségeinket használva, és üzenetét lássa el a „Privacy Policy” tárggyal:</p><p>Shanghai Imilab Technology Co., Ltd.</p><p>No. 391, Guiping Road, Xuhui District, Sanghaj, Kína</p><p>E-mail: privacy@imilab.com</p><p>Köszönjük, hogy időt szánt Adatvédelmi Szabályzatunk elolvasására!</p></div>
    <br/>
    <br/>


</body></html>