<!DOCTYPE html><html><head><meta charset='UTF-8'></head><body>
<div id='ET'><p><strong>Tarkvara litsentsi- ja teenuseleping</strong></p><p><strong>[Oluline märkus]</strong></p><p><a id="_Hlk513026998"></a>Shanghai Imilab Technology Co., Ltd. (edaspidi „Imilab“) tuletab käesolevaga kasutajale meelde, et tarkvara litsentsi ja teenuse kokkulepe (see „kokkulepe“) tuleb hoolikalt läbi lugeda ja seda tuleb mõista põhjalikult. <strong>Kasutaja peab lugema tähelepanelikult ja mõttega läbi lepingu tingimused, eriti need, mis käsitlevad ettevõtte Imilab vastutust puudutavaid erandeid või piiranguid, vaidluste lahendamist ja kohaldatavaid seadusi.</strong> <strong>Juhime tähelepanu vastutust puudutavatele eranditele või piirangutele, mis on välja toodud paksus kirjas. Lugege see leping tähelepanelikult läbi ja nõustuge sellega või keelduge (alaealine peab lugema lepingu läbi oma seadusliku eestkostja juuresolekul). Tarkvara allalaadimise, installimise ja kasutamisega ning oma konto loomisega ja sellesse sisselogimisega nõustute selle lepinguga ja kõikide selle tingimustega.</strong></p><p><strong>Imilab jätab endale õiguse seda lepingut muuta. Selle lepingu uuendatud tingimused avaldatakse ametlikul veebisaidil või tarkvaras ja need jõustuvad avaldamise kuupäeval.</strong> Kasutaja saab veebisaidilt tarkvara uuesti alla laadida ja installida või vaadata veebisaidil selle lepingu uusimaid tingimusi. <strong>Kui Imilab on muutnud selle lepingu tingimusi ja te ei nõustu muudetud tingimustega, lõpetage kohe tootele „Mi 360° kaamera (1080p)</strong>“<strong> ettevõtte Imilab pakutava tarkvara ja teenuste kasutamine. Kui kasutaja jätkab toote „Mi 360° kaamera (1080p)“</strong><a id="OLE_LINK5"></a><strong> tarkvara ja Imilab teenuste kasutamist, loetakse seda selle lepingu tingimustega nõustumisena.</strong></p><h1><strong>1. Üldsätted</strong></h1><p>1.1. Käesolev leping on teie (edaspidi „kasutaja“) ja ettevõtte Imilab ja tema koostööpartneri (edaspidi „partner“) vahel sõlmitud leping, mis käsitleb tootele „Mi 360° kaamera (1080p)“ ettevõtte Imilab pakutava tarkvara (edaspidi „tarkvara“) allalaadimist, installimist ja kasutamist ja asjaomaste Imilab teenuste kasutamist kasutaja poolt.</p><p>1.2. Ettevõte Imilab pakub tarkvara ja teenuseid installimiseks (ka, kuid mitte ainult) mobiilsetesse nutiterminali seadmetesse, et pakkuda Imilab teenuseid selle nutiterminali kasutajale.</p><p>1.3. Tarkvara ja teenuste omandiõigus ja teenuse pakkumise õigus kuulub ettevõttele Imilab.</p><h1><strong>2. Tarkvaralitsentsi kohaldamisala</strong></h1><p>2.1. Imilab annab kasutajale isikliku, mitteülekantava lihtlitsentsi tarkvara kasutamiseks ilma selle all-litsentsimise õiguseta.</p><p>2.2. Kasutaja saab installida, kasutada, kuvada ja käitada tarkvara ühes mobiilses terminalseadmes mittekaubanduslikul eesmärgil. Kasutaja ei tohi installida, kasutada ega käitada tarkvara kaubanduslikel eesmärkidel. Kasutajal on keelatud kopeerida, muuta või modifitseerida tarkvara andmeid või tarkvara käitamise ajal terminalseadme mälusse salvestatud andmeid ning tarkvara käitamise ajal kliendi ja serveri interaktsioonide käigus genereeritud andmeid, või käitada tarkvara koos pistikprogrammidega, või luua mistahes kujul tuletatud teoseid, k.a, kuid mitte ainult pistikprogramme, juurdepääsu tarkvarale ja seotud süsteemidele volitamata kolmandate osapoolte tööriistade/teenuste abil. Tarkvara kaubanduslikuks müümiseks, kopeerimiseks või levitamiseks, nt eelinstallimine ja kombineerimine, on teil vaja saada ettevõtte Imilab kirjalik luba ja litsents.</p><p>2.3. Ilma ettevõtte Imilab loata on kasutajal keelatud installida tarkvara muudesse terminalseadmetesse, mille jaoks Imilab pole andnud selgesõnaliselt luba, ka, kuid mitte ainult digiboksid, mängukonsoolid, televiisorid, DVD-mängijad jne.</p><p>2.4. Kasutajal on lubatud teha tarkvara ja teenuste kasutamiseks tarkvarast koopia, mida tohib kasutada ainult varukoopiana. Varukoopia peab sisaldama kogu originaaltarkvaras sisalduvat autoriõigust puudutavat teavet.</p><p>2.5. Imilab ei anna kasutajale muid õigusi peale käesolevas lepingus selgesõnaliselt antud õiguste. Kui kasutaja tahab kasutada muud õigust, tuleb eelnevalt saada Imilabi kirjalik luba.</p><h1><strong>3. Tarkvara omandamine, installimine ja värskendamine</strong></h1><p>3.1. Kasutaja laadib alla ja installib tarkvara Imilab määratud veebisaidilt või viisil. Olge ettevaatlik tarkvara allalaadimisel määramata veebisaitidelt, et ennetada mobiilsideseadmete nakatumist pahatahtlike programmidega, mis võivad hävitada kasutaja andmed või anda juurdepääsu kasutaja isikuandmetele. Kui hangite sama nimega tarkvara või installimisprogrammi kolmandalt osapoolelt, mida pole volitanud ettevõte Imilab, ei saa Imilab tagada tarkvara töötamist ettenähtud viisil ja Imilab ei vastuta selle tõttu teile tekitatud kahju eest.</p><p>3.2. Kasutaja peab valima tarkvara versiooni, mis vastab paigaldatud terminalseadmele. Vastasel juhul vastutab kasutaja isiklikult tarkvara versiooni ja seadme mudeli erinevusest tingitud tarkvara- või seadmeprobleemide või kahjude eest.</p><p>3.3. Kasutatavuse parandamiseks ja teenuse sisu optimeerimiseks jätab Imilab endale õiguse pakkuda tarkvara asendatud, muudetud ja värskendatud versiooni; samuti jätab ettevõte endale õiguse võtta asendamise, muutmise või värskendamise eest tasu, aga küsib eelnevalt sellise tasu võtmiseks teilt nõusoleku. Vaikimisi on tarkvaras lubatud kasutajale värskendamise kohta viiba kuvamise funktsioon. Olenevalt kasutaja tarkvaraversioonist võimaldab Imilab kasutajale selle funktsiooni lubamist või keelamist. Kui uus tarkvaraversioon on välja lastud, ei garanteeri Imilab, et tarkvara vanemad versioonid jäävad kasutatavaks.</p><h1><strong>4. Kasutustingimused</strong></h1><p><strong>4.1. Kasutaja tohib kasutada tarkvara ja teenuseid kooskõlas käesoleva lepingu ja seadustega. Kasutajal on keelatud teha järgmist:</strong></p><p>4.1.1. Kustutada mistahes autoriõigust puudutavat teavet tarkvarast ja muudest koopiatest või muuta, kustutada või alistada tarkvaras autoriõiguste kaitsmiseks määratud tehnilisi meetmeid.</p><p>4.1.2. Tarkvara pöördprojekteerida, nt pöördtransleerimine, dekompileerimine või muul viisil tarkvara lähtekoodile ligipääsu saamine.</p><p>4.1.3. Lisada, eemaldada või muuta tarkvara funktsioone või tööomadusi, muutes või võltsides selleks korraldusi ja andmeid tarkvara töö ajal, või muul viisil käitada või levitada avalikkusele ligipääsetavalt tarkvara või ülal kirjeldatud eesmärgil kasutatavaid meetodeid kaubanduslikul või muul eesmärgil.</p><p>4.1.4. Kasutada tarkvara eesmärkidel, mis ohustavad võrgu turvet, k.a, kuid mitte ainult: volitamata andmete kasutamine või volitamata serverite/kontode juurdepääsu kasutamine; volitamata juurdepääs avalikele võrkudele või teiste kasutajate operatsioonisüsteemile ja salvestatud andmete kustutamine, muutmine või lisamine; volitamata katsed tuvastada, skannida või testida tarkvarasüsteemi või võrgu nõrkust või teha muid toiminguid, mis ohustavad võrgu turvet; üritada segada või ohustada tarkvarasüsteemi või veebisaidi normaalset tööd; levitada tahtlikult pahatahtlikke programme või viiruseid või teha muid toiminguid, mis ohustavad või segavad normaalseid võrgu teabeteenuseid; võltsida TCP/IP-andmepakettide nimesid või osalisi nimesid.</p><p>4.1.5. Logida sisse või kasutada tarkvara ja teenuseid kolmanda osapoole ühilduva tarkvara või süsteemi kaudu, mida pole arendanud, volitanud või heaks kiitnud Imilab, või ülal nimetatud tööriistu luua, avaldada või levitada.</p><p>4.1.6. Teha ilma ettevõtte Imilab kirjaliku loata midagi tarkvara või selles oleva teabega, k.a, kuid mitte ainult kasutamine, liisimine, laenamine, kopeerimine, muutmine, linkimine, reprodutseerimine, kompileerimine, avaldamine, avalikustamine, peegelsaidi loomine või tarkvara kasutamine volitamata seotud tuletuslike toodete, tööde, teenuste, pistikprogrammide, ühilduvuse või vastastikuse seotuse arendamiseks.</p><p>4.1.7. Kasutada tarkvara kohalikke seadusi ja eeskirju rikkuva sisu avaldamiseks, edastamiseks, levitamiseks või salvestamiseks.</p><p>4.1.8. Kasutada tarkvara teiste seaduslikke õigusi, nagu intellektuaalomandi õigusi või ärisaladusi rikkuva sisu avaldamiseks, edastamiseks, levitamiseks või salvestamiseks.</p><p>4.1.9. Kasutada tarkvara reklaamteabe või rämpsposti avaldamiseks, edastamiseks või levitamiseks.</p><p>4.1.10. Kasutada ettevõtte Imilab tarkvara ja muid teenuseid mistahes ebaseaduslikul viisil või eesmärgil või mistahes viisil, mis ei ole kooskõlas käesolevas lepingus sätestatud litsentseeritud kasutusega.</p><p><strong>4.2. Teabe avaldamise tingimused</strong></p><p>4.2.1. Teil on lubatud kasutada tarkvara, et avaldada teavet, nagu kuvad, andmed, tekst, teave, kasutajanimed, pildid, fotod, isikuandmed, audio- või videofailid, lingid jms, mis on teie loodud või mille avaldamiseks on teil õigus. Peate garanteerima, et teil on intellektuaalomandi õigused või et olete saanud teie poolt üles laaditud teabe jaoks seadusliku volituse ja et teie poolne tarkvara ja teenuste kasutamine ei riku ühegi kolmanda osapoole seaduslikke õigusi või huvisid.</p><p>4.2.2. Tarkvara kasutamisel olete kohustatud järgima kohalikke seadusi ja eeskirju.</p><p>4.2.3. Teil on keelatud kasutada tarkvara k.a, kuid mitte ainult järgmistel eesmärkidel.</p><p>4.2.3.1. Sellise sisu tootmine, reprodutseerimine, avaldamine, levitamine või salvestamine, mis rikub kohalikke seadusi või määrusi.</p><p>4.2.3.2. Tarkvara kasutamine teiste seaduslikke õigusi, nagu mainet, isikuõigusi, intellektuaalomandi õigusi või ärisaladusi rikkuva sisu avaldamiseks, edastamiseks, levitamiseks või salvestamiseks.</p><p>4.2.3.3. Faktide fabritseerimine või tõe varjamine teiste eksitamise või petmise eesmärgil.</p><p>4.2.3.4. Reklaamteabe või rämpsposti avaldamine, edastamine või levitamine.</p><p>4.2.3.5. Muud teod, mis rikuvad kohalikke seadusi ja määrusi jne.</p><p>4.2.4. Ilma ettevõtte Imilab loata on teil keelatud kasutada tarkvara kaubanduslikel eesmärkidel, nagu reklaamimine, kauba müümine.</p><p><strong>4.3. Olete aru saanud järgmistest tingimustest ja nõustute nendega:</strong></p><p><strong>4.3.1. Imilab teeb kindlaks, kas kasutajat kahtlustatakse ülal nimetatud kasutustingimuste rikkumises ja vastavalt tehtud järeldustele peatatakse või lõpetatakse teile antud kasutuslitsents või võetakse muud piiravad meetmed, mida võidakse võtta käesoleva lepingu põhjal.</strong></p><p><strong>4.3.2. Imilab kustutab kasutaja poolt litsentsitud tarkvara kasutamise käigus avaldatud mis tahes teabe, mille puhul on kahtlus, et see on ebaseaduslik või rikub teiste seaduslikke õigusi või käesolevat lepingut.</strong></p><p><strong>4.3.3. Kui te rikute ülal nimetatud kasutustingimusi ja tekitate seeläbi kahju kolmandatele osapooltele, vastutate te selle eest isiklikult ja vabastate ettevõtte Imilab igasugusest vastutusest sellest tuleneva kahju või kulu eest.</strong></p><p><strong>4.3.4. Kasutaja kompenseerib ja vabastab vastutusest ettevõtte Imilab igasuguse kahju, kolmandate osapoolte nõuete, halduskaristuste, kahju ja/või kulude eest, sh mõistlikus ulatuses advokaadikulud, juurdluse ja tõendusmaterjali kogumise kulud, mida Imilab kandis või kannatas seoses kehtivate seaduste või käesoleva lepingu tingimuste kasutajapoolse rikkumisega.</strong></p><h1><strong>5. Privaatsuspoliitika ja isikuandmete kaitsmine</strong></h1><p>5.1. Teie isikuandmete kaitsmine on ettevõttele Imilab väga oluline. Tarkvara funktsioonide pakkumiseks ja kasutajakogemuse parandamiseks kogub ettevõte Imilab teatud liiki andmeid, nagu on määratletud meie privaatsusteatises. Me kogume, kasutame ja kaitseme teie andmeid meie privaatsusteatise kohaselt. Privaatsusteatis on saadaval järgmisel veebisaidil <a style='word-break: break-word' href="https://www.imilab.com/doc/026c04/privacy/privacy.html">https://www.imilab.com/doc/026c04/privacy/privacy.html</a>.</p><p><strong>5.2. Võime aeg-ajalt jagada ettevõttega Xiaomi andmeid, mis on seotud Xiaomi/Mijia/Mitu kaubamärkide ja teenustega, et pakkuda ja parandada ettevõtte Xiaomi ja ühiskaubamärgi Mi eökosüsteemi ettevõtete tooteid ja teenuseid (sh tarkvara ja riistvara) ning pakkuda paremaid funktsioone ja kasutusvõimalusi.</strong></p><h1><strong>6. Teenuse risk ja lahtiütlus</strong></h1><p>6.1. Kasutaja peab hankima seadme, mida terminalseade vajab Interneti-juurdepääsuks ja lisandväärtust andvate telekommunikatsiooniteenuste kasutamiseks ning kandma sidekulud, teabekulud ja muud Interneti-juurdepääsuga seotud kulud, mis on seotud isikliku mobiilse terminalseadmega või mida koguvad kolmandad osapooled (k.a, kuid mitte ainult telekommunikatsiooni- ja mobiilsideteenuse pakkujad). Kui on vaja kasutada lisandväärtust andvaid telekommunikatsiooniteenuseid, uurige nende hinda oma lisandväärtust andva telekommunikatsiooniteenuse pakkujalt.</p><p><strong>6.2. Imilab ega tema partner ei vastuta kasutajale tekitatud kahju eest, mille põhjustajaks on mõni kolmas osapool, nagu sideliinide tõrge, tehniline probleem, võrgu või mobiilse terminalseadme rike, süsteemi ebastabiilsus ja muud eri vääramatu jõu tegurid.</strong></p><p><strong>6.3. Seda tarkvara, nagu enamikku muud Internetti kasutavat tarkvara, võivad mõjutada muuhulgas sellised tegurid nagu kasutaja põhjustatu, võrguteenuse kvaliteet, sotsiaalse keskkonna erinevused jne, samuti võib see sõltuda eri turbeprobleemide kuritarvitamisest, nagu kasutaja andmete kasutamine teiste poolt, mis toob kaasa ahistamise päriselus; muu kasutaja poolt alla laaditud ja installitud tarkvara või muud kasutaja külastatud veebisaidid, mis sisaldavad „Trooja hobuseid“ ja muid viirusi, mis ohustavad kasutaja terminalseadme andmeturvet ja andmeid ning seeläbi ka tarkvara normaalset kasutamist. Kasutaja peab olema teadlik teabeturbest ja kasutaja andmete kaitsmisest ning pöörama tähelepanu paroolide tugevdamisele, et vältida kaotusi ja ahistamist.</strong></p><p><strong>6.4. Kui kasutaja kasutab tarkvara või tellib ettevõttelt Imilab teatud kindlaid teenuseid, võib tarkvara võtta ühendust kolmanda osapoole süsteemi või tarkvaraga, et toetada kasutaja kasutustoimingut või juurdepääsu. Kasutustoimingu või juurdepääsu tulemust pakub kolmas osapool. Imilab ei garanteeri nimetatud süsteemi või tarkvara toel saadud tulemuste ohutust, täpsust ega tõhusust, samuti ei võta Imilab muid ebakindlaid riske; kui seoses sellega tekib vaidlusi või kahjusid, ei võta Imilab vastutust.</strong></p><p><strong>6.5. Imilab juhib kasutaja tähelepanu asjaolule, et ettevõtte äritegevuse arendamise ja kohandamise autonoomia kaitsmiseks on ettevõttel Imilab õigus muuta teenust või peatada teenus iga aeg ilma kasutajat sellest teavitamata ja ilma kasutaja või kolmanda osapoole ees vastutamata.</strong></p><p><strong>6.6. Teeme kõik endast sõltuva, välja arvatud seadustega ja määrustega selgesõnaliselt sätestatud juhtudel, et tagada tarkvara, tehnoloogia ja teabe ohutus, tõhusus, täpsus ja usaldusväärsus; kasutaja peab aga arvesse võtma, et olemasolevast tehnoloogiast tulenevalt ei saa Imilab seda garanteerida.</strong></p><p><strong>6.7. Kasutaja vastutab isiklikult igasuguse isikliku kahju või juhusliku või tagajärjelise kahju eest, k.a, kuid mitte ainult kasumi kaotus, andmekadu, äritegevuse katkestus või muu kaubanduslik kahju, mis tuleneb või on seotud: (1) litsentsitud tarkvara kasutamisega või võimetusega tarkvara kasutada; (2) tarkvara volitamata kasutamise või kasutaja andmete muutmisega kolmanda osapoole poolt; (3) kulude või kahjuga, mida kasutaja kandis tarkvara kasutamise käigus; (4) kasutaja väärarusaamisega tarkvarast; (5) muude tarkvaraga seotud kaotustega, mis pole ettevõtte Imilab põhjustatud.</strong></p><p><strong>6.8. Igasuguse isikliku või majandusliku kahju või kaotuse korral, mille põhjuseks võib, kuid ei pruugi olla kasutaja ja teiste tarkvara kasutajate käitumine muu tarkvara kaudu või kasutaja eksitamine või petmine, kannab kõik sellega seotud vastutuse süüdiolev osapool.</strong></p><h1><strong>7. Intellektuaalomandi õiguste avaldus</strong></h1><p>7.1. Tarkvara intellektuaalomandi õigused kuuluvad ettevõttele Imilab. Kõik tarkvaraga seotud intellektuaalomandi õigused, nagu autoriõigus, kaubamärgid, patendid, ärisaladused jms ning kõik tarkvaraga seotud teave (k.a, kuid mitte ainult tekst, pildid, audio, video, graafika, kasutajaliidese kujundus, paigutus, andmed või elektroonilised dokumendid jne) on kaitstud kohalike seadustega ja määrustega ning vastavate rahvusvaheliste kokkulepetega. Ülal nimetatud intellektuaalomandi õigused, välja arvatud Xiaomi/Mijia/Mitu kaubamärk, kuuluvad ettevõttele Imilab.</p><p>7.2. Ilma ettevõtte Imilab eelneva kirjaliku nõusolekuta on kasutajal keelatud iseseisvalt kasutada või kanda üle ülalnimetatud intellektuaalomandi õigusi kaubanduslikul või mittekaubanduslikul eesmärgil või lubada mistahes kolmandal osapoolel seda teha. Ettevõttel Imilab on õigus nõuda selliste tegude eest õiguslikku vastutusele võtmist.</p><h1><strong>8. Muutmine</strong></h1><p><strong>8.1. Imilab jätab endale õiguse muuta oma äranägemise järgi aeg-ajalt käesoleva lepingu tingimusi ja kõik sellised muudatused avaldatakse aegsasti vastavatel veebilehtedel. Kui te ei ole muudatustega nõus, on teil õigus teenuse kasutamine lõpetada. Kui te jätkate teenuse kasutamist, loetakse seda muudetud lepinguga nõustumiseks.</strong></p><p><strong>8.2. Imilab või tema partner jätavad endale õiguse kohandada või muuta oma äranägemise järgi aeg-ajalt pakutavaid tasulisi teenuseid, tasustamise tingimusi, tasustamise viisi, teenuste hindasid või teenuste tingimusi. Imilab võib hakata arvestama teenuse pakkumise eest mõnedelt kasutajatelt nüüd või edaspidi teatud tasusid. Kui kasutaja keeldub nende tasude maksmisest, ei saa kasutaja jätkata asjaomase teenuse kasutamist pärast tasu arvestamise algust. </strong>Imilab ja tema partner teevad kõik võimaliku, et teavitada kasutajat kõikidest muudatustest e-posti teel või muul viisil.</p><h1><strong>9. Kohaldatav õigus ja vaidluste lahendamine</strong></h1><p>9.1. Käesoleva lepingu kehtivus ja tõlgendamine lähtub Hiina Rahvavabariigi Mandri-Hiina seadustest. Asjaomaste seadusesätete puudumise korral lähtutakse rahvusvahelisest äritavast ja/või äritavast.</p><p>9.2. See leping on allkirjastatud Xuhui linnarajoonis Shanghais Hiinas.</p><p><strong>9.3. Kasutaja ja Imilab lepivad kokku, et kõik teenusest tulenevad vaidlused lahendatakse kõigepealt osapoolte vaheliste läbirääkimiste teel. Kui läbirääkimiste tulemusel ei jõuta kokkuleppele, võib kumbki osapool esitada vaidluse lepingu allkirjastamise koha järgsele pädevale kohtule.</strong></p><h1><strong>10. Muu</strong></h1><p>10.1. Tarkvara iga spetsiifilise teenuse jaoks võidakse sõlmida eraldi leping ja kehtestada seotud ärireeglid jne (edaspidi „eraldiseisev leping“), seega palun lugege enne sellise spetsiifilise teenuse kasutamist läbi vastav eraldiseisev leping ja nõustuge sellega.</p><p>10.2. Käesolev leping jõustub <strong>30 Aprill 2021</strong>.</p><p>10.3. Kõik käesoleva lepingu tingimuste pealkirjad on ette nähtud ainult lihtsamaks viitamiseks ja neid ei võeta arvesse lepingu tõlgendamisel.</p><p>10.4. Kui mõni selle lepingu säte on kehtetu või muutub mistahes põhjusel kehtetuks või mittejõustatavaks, jäävad ülejäänud siin nimetatud sätted kehtima täies ulatuses ja jõus ning on siduvad mõlemale lepingu osapoolele.</p><p>Imilab</p></div>
<br/>
<br/>


</body></html>