<!DOCTYPE html><html><head><meta charset='UTF-8'></head><body>
    <div id='HR'><h1><strong>PRAVILNIK O ZAŠTITI PRIVATNOSTI</strong></h1><p>Ažuriranje!</p><p>Naš je pravilnik o zaštiti privatnosti ažuriran <strong>06. listopada 2020</strong>. Prepravili smo pravilnik o zaštiti privatnosti tako da od ovog datuma nadalje, ovaj pravilnik o zaštiti privatnosti može pružiti detalje o privatnosti o tome kako upravljamo vašim osobnim podacima za Nadzornu 2K kameru Mi 360° proizvod i usluge koje pruža Imilab.</p><p>Odvojite malo vremena za upoznavanje s našim praksama zaštite privatnosti i javite nam ako imate bilo kakvih pitanja.</p><h2><strong>NAŠA OBAVEZA PREMA VAMA</strong></h2><p>Ovaj pravilnik o zaštiti privatnosti definira način na koji tvrtka Shanghai Imilab Technology Co., Ltd. („Imilab”, „mi”, „naše” ili „nama”) prikuplja, koristi, otkriva, obrađuje i štiti podatke koje nam date prilikom korištenja Nadzorna 2K kamera Mi 360° proizvoda i usluga. Ako prilikom korištenja IMILAB KAMERA proizvoda i usluga zatražimo da nam date određene podatke na temelju kojih je moguće utvrditi vaš identitet, ti će se podaci koristiti isključivo u skladu s ovim pravilnikom o zaštiti privatnosti i/ili našim uvjetima i odredbama za korisnike.</p><p>Ovaj je pravilnik o zaštiti privatnosti namijenjen vama i važno je da dobro razumijete naše prakse prikupljanja i korištenja osobnih podataka te da budete posve svjesni činjenice da u konačnici vi imate kontrolu nad osobnim podacima koje date tvrtki Imilab.</p><p>U ovom se pravilniku o zaštiti privatnosti „osobni podaci” odnose na podatke na temelju kojih je moguće utvrditi nečiji identitet, bilo na temelju samo tih podataka ili na temelju tih podataka u kombinaciji s nekim drugim podacima o dotičnoj osobi kojima Imilab ima pristup. Osobni podaci mogu između ostalog sadržavati podatke koje nam vi date ili prenesete te podatke o uređaju.</p><p>Korištenjem Nadzorna 2K kamera Mi 360° proizvoda i usluga potvrđujete da ste pročitali, primili na znanje i prihvatili sve odredbe navedene u ovom pravilniku o zaštiti privatnosti, uključujući promjene koje povremeno unosimo. Radi sukladnosti s važećim zakonima, uključujući lokalne zakone o zaštiti privatnosti (primjerice Opću uredbu o zaštiti podataka u Europskoj uniji), izričito ćemo tražiti pristanak za određene načine obrade (primjerice za automatizirano individualno donošenje odluka) posebnih kategorija osobnih podataka. Činimo sve što je u našoj moći da zaštitimo privatnost, povjerljivost i sigurnost vaših osobnih podataka sukladno važećim zakonima, uključujući lokalne zakone o zaštiti podataka. S jednakom predanošću nastojimo jamčiti i da svi naši zaposlenici i zastupnici ispunjavaju te obveze.</p><p>U konačnici želimo najbolje za sve svoje korisnike. Ako imate bilo kakvih pitanja o našoj praksi obrade podataka opisanoj u ovom pravilniku o zaštiti privatnosti, putem adrese e-pošte privacy@imilab.com obratite se našem službeniku za zaštitu podataka, koji će odgovoriti na vaša konkretna pitanja. Za zadovoljstvom ćemo izravno odgovoriti na sva vaša pitanja.</p><h2><strong>KOJE INFORMACIJE SE SAKUPLJAJU I KAKO IH MOŽEMO KORISTITI</strong></h2><h3><strong>VRSTE PODATAKA KOJI SE PRIKUPLJAJU</strong></h3><p>Kako bismo vam mogli pružati svoje usluge, zatražit ćemo da nam date osobne podatke koji su neophodni za pružanje tih usluga. Ako nam ne date osobne podatke, nećemo vam moći omogućiti korištenje svojih proizvoda ili usluga.</p><p>Prikupljat ćemo samo podatke nužne za navedene, izričite i legitimne namjene i nećemo ih dodatno obrađivati na način koji nije u skladu s tim namjenama. Možemo prikupljati sljedeće vrste podataka (koji mogu, ali ne moraju biti osobni podaci):</p><ul><li><a id="OLE_LINK3"></a><strong>Informacije o računu:</strong> Prikupljat ćemo podatke o vašem Mi računu i o Mi računima s kojima dijelite uređaj.</li><li><strong>Informacije o uređaju:</strong> Možemo prikupljati podatke o hardveru, performansama, statusu itd. vašeg uređaja, uključujući ime uređaja, DID, verziju upravljačkog softvera, mjesto instalacije (kao: u dnevnom boravku), vremensku zonu, sigurnosni kôd (ako postoji) za pregled uređaja, informacije o zaslonu (poput oštrine, skaliranja), kao i podtke s memorijske kartice (pogreške, preostala pohrana, način snimanja).</li><li><strong>Informacije o postavkama uređaja:</strong> Možemo prikupljati podatke o postavkama uređaja, uključujući indikator statusa uključeno/isključeno, prevenciju upotrebe podataka uključeno/isključeno, pametni okvir uključeno/isključeno, sklopke zaštite protoka, postavke mirovanja, postavke slike, postavke noćnog vida, postavke pomoćnika za kućni nadzor (osjetljivost, razdoblje nadzora, interval snimanja, prekidač za praćenje mobilnih uređaja, push postavke), način mirovanja uključeno/isključeno, detekcija zvuka plača djeteta.</li><li><strong>Informacije o mreži:</strong> Možemo prikupljati podatke povezane s mrežom kada je vaš uređaj povezan na mrežu, uključujući trenutni način rada Wi-Fi veze (LAN ili daljinski), dodijeljenu IP adresu, intenzitet Wi-Fi signala, RSSI, MAC adresu I <strong>ime Wi-Fi mreže (SSID) i lozinku</strong> koju navedete. Takvi podaci bit će šifrirani i pohranjeni na sigurnom poslužitelju i koristit će se u svrhe koje vi autorizirate.</li><li><strong>Podaci o snimanju glasa:</strong> Možemo prikupljati podatke o snimanju glasa, uključujući vašu snimljenu glasovnu poruku, vrijeme i trajanje snimanja.</li><li><strong>Podaci o snimanju videozapisa:</strong> Kada je omogućen Pomoćnik za kućni nadzor, možemo prikupljati informacije o videozapisima koji se pokreću kadase netko zadržava ili prolazi unutar dometa kamere (tj. <strong>snimak videozapisa Pomoćnika za kućni nadzor</strong>) i videozapisima pokrenutim zvukom plakanja vašeg djeteta kada je detekcija zvuka plača djeteta omogućena (tj. <strong>snimak videozapisa plača djeteta</strong>). Dakle, možemo prikupljati podatke koji se odnose na snimanje, uključujući datum i trajanje snimanja, događaj pokretanja, brzinu reprodukcije. Ako koristite memorijsku karticu, u načinu snimanja koji ste postavili možete odabrati i spremanje videozapisa na memorijsku karticu. Prikupljat ćemo i informacije o događajima koji pokreću snimanje videozapisa, uključujući promjene u području, nekoga tko prolazi, zvuk plača djeteta i pokretanje pametnih scenarija.</li><li><strong>Povratne informacije:</strong> Prikupljat ćemo povratne informacije, kontakt podatke i zapisnik o pogreškama koji dajete.</li></ul><h3><strong>NAČIN KORIŠTENJA OSOBNIH PODATAKA</strong></h3><p>Osobni se podaci prikupljaju da bi vam se omogućilo korištenje naših usluga i/ili proizvoda, te radi naše sukladnosti s važećim zakonima. Ovime dajete suglasnost da osobne podatke možemo obrađivati i otkrivati ih svojim povezanim društvima (iz područja komunikacija, društvenih mreža, tehnologije i oblaka) i trećim stranama kao davateljima usluga (definiranima u nastavku) u svrhe navedene u ovom pravilniku o zaštiti privatnosti.</p><p>Vaše osobne podatke možemo koristiti u sljedeće svrhe:</p><ul><li><a id="OLE_LINK2"></a><a id="OLE_LINK1"></a>U svrhu omogućivanja korištenja, obrade, održavanja, poboljšavanja i razvoja svojih proizvoda i/ili usluga, uključujući poslijeprodajnu i korisničku podršku te u svrhu pružanja usluga na vašem uređaju ili putem naših web-mjesta.</li><li>U svrhu komunikacije s vama o vašem uređaju ili usluzi ili pak za bilo kakve općenite upite, npr. o ažuriranjima, za podršku za upite korisnika, za informacije o našim događajima te za obavijesti.</li><li>U svrhu analize i razvoja statističkih podataka o korištenju naših proizvoda i usluga radi njihova poboljšavanja.</li><li>Optimiziranje izvedbe i sigurnosti vašeg uređaja.</li><li>U svrhu pohrane i održavanja podataka o vama radi svojih poslovnih djelatnosti ili zakonskih obaveza.</li><li>U svrhu pružanja lokalnih usluga bez komunikacije s našim poslužiteljima.</li></ul><p>Dodatne informacije o načinu na koji koristimo vaše podatke (koji mogu obuhvaćati osobne podatke):</p><ul><li><strong>Uparivanje s uređajem i sinkronizacija podataka:</strong> Prikupljat ćemo podatke o računima, uređaju i mreži za sinkronizaciju podataka, omogućiti uređaju da prihvaća upute za dodavanje i prenositi podatke na poslužitelj (primjenjivo samo na određene funkcije/usluge).</li><li><strong>Gledanje žive slike:</strong> S vremena na vrijeme možete vidjeti sliku uživo na svom telefonu. Iz tog razloga prikupljat ćemo informacije o trenutnom vremenu slike, brzini reprodukcije, opciji kvalitete slike i glasnoći. Dodatno, možete napraviti snimak zaslona ili snimiti trenutnu sliku uživo. Uživo snimka zaslona/videozapis spremit će se na vašem telefonu umjesto da bude prenesena na bilo koji poslužitelj. Također možete kontrolirati kut tipkama sa strelicama. Da biste to učinili, poslat ćemo vam upute za kontrolu na uređaj.</li><li><strong>Pomoćnik za kućni nadzor:</strong> Možete omogućiti ili onemogućiti funkciju pomoćnika za kućni nadzor. Ako je omogućena, snimanje videozapisa pokreće se kada se slika promijeni unutar područja otkrivanja fotoaparata. Možete postaviti udaljenost od vrata (u metrima) da biste pokrenuli video snimanje, vrijeme početka i završetka kućnog nadzora i interval snimanja kako biste izbjegli upadice zbog jednog te istog događaja. Videozapise možete pogledati na mreži na svom telefonu. Da bismo to učinili, prikupljat ćemo podatke o vašim postavkama o osjetljivosti, razdoblju kućnog nadzora, intervalu snimanja i uključivanju/isključivanju push obavijesti o promjeni slike.</li><li><strong>Reprodukcija videozapisa:</strong> U priključnom modulu (plug-in) možete pogledati videozapise raznih vrsta. Da biste to učinili, prikupljat ćemo i šifrirati videozapise koje pokreće pomoćnik za kućni nadzor i zvuk plača djeteta,kao i pokretačke događaje, i spremit ćemo te šifrirane podatke na siguran poslužitelj. Videozapisi će biti pohranjeni na poslužitelju. Da bismo to učinili, prikupljat ćemo informacije povezane s mrežnim podacima koji se odnose na snimanje, uključujući datum snimanja, vrijeme snimanja, događaj pokretanja, trajanje videozapisa, postavke zvuka, brzinu reprodukcije.</li><li><strong>Otkrivanje zvuka plača djeteta:</strong> Kada je omogućeno otkrivanje zvuka plača djeteta, primit ćete push obavijest ako se prepozna zvuk plakanja djeteta. Obrađujemo ga lokalno i ne prenosimo na oblak. Da bismo to učinili, prikupljat ćemo podatke o statusu uključeno/isključeno push obavjesti za zvuk plakanja djeteta.</li><li><strong>Dvosmjerni povratni razgovor:</strong> Informacije o živoj slici možete vidjeti na priključnom modulu (plug-in) i razgovarati s posjetiteljem s dvosmjernom funkcijom povratnog razgovora. Nećemo prikupljati podatke o vašem razgovoru osim ako ne odaberete snimanje trenutne slike uživo prije korištenja dvosmjernog povratnog razgovora. <strong>Ali ni pod kojim uvjetima nećemo pokušati čitati ili identificirati vaš razgovor.</strong></li><li><strong>Za prikupljanje povratnih informacija korisnika:</strong> Povratne informacije koje nam pružate izuzetno su korisne i pomažu poboljšanju naših usluga. Da bi mogao pratiti vaše povratne informacije, Imilab može koristiti vaše osobne podatke da vas kontaktira i vodi evidenciju.</li><li><strong>Slanje obavijesti:</strong> Uređaj će vam poslati odgovarajuću obavijest u skladu s događajima pokretanja. Na primjer, možete postaviti uređaj da šalje obavijest na vaš telefon, kad se pri nadzoru promjeni slika. Da bismo to učinili, prikupit ćemo podatke o vašim push postavkama. Možete onemogućiti push obavijesti u postavkama.</li></ul><h3><strong>IZRAVNO OGLAŠAVANJE</strong></h3><p>Mi možemo koristiti vašu identifikaciju Mi računa za slanje marketinških materijala povezanih s proizvodima i uslugama tvrtki Imilab i naših poslovnih partnera koji pružaju usluge i proizvode povezane s mrežom, aplikacijama za mobilne uređaje i oblakom. Vaše ćemo osobne podatke na taj način koristiti tek nakon što dobijemo vaš izričit pristanak ili jasnu potvrdnu akciju ili indikaciju da nemate prigovor u skladu s lokalnim zakonima za zaštitu podataka, što može zahtjevati zaseban izričit pristanak. Imate pravo odbiti naš predloženi način korištenja vaših osobnih podataka za izravno oglašavanje. Ako više ne želite primati određene vrste poruka e-pošte, možete se odjaviti na takve poruke e-poštom na privacy@imilab.com. Vaše osobne podatke nećemo prenositi svojim poslovnim partnerima kako bih ih naši poslovni partneri koristili za izravno oglašavanje.</p><h3><strong>KOLAČIĆI I DRUGA TEHNOLOGIJA</strong></h3><ul><li><strong>Koje se informacije se prikupljaju i kako ih možemo koristiti:</strong> Tehnologije kao što su kolačići, oznake i skripte koristi tvrtka Imilab i naši pružatelji usluga treće strane. Te se tehnologije koriste u analiziranju trendova, administriranju web-lokacije, praćenju kretanja korisnika na web-lokaciji i prikupljanju demografskih podataka o našoj korisničkoj bazi u cjelini. Možemo primati izvješća na temelju korištenja tih tehnologija od strane tih tvrtki na pojedinačnoj i agregiranoj osnovi.</li><li><strong>Datoteke zapisnika:</strong> Kao i za većinu web-lokacija, prikupljamo određene podatke i pohranjujemo ih u datoteke zapisnika. Te informacije može uključivati adrese internetskog protokola (IP), vrstu preglednika, davatelja internetskih usluga (ISP), stranice za upućivanje / izlaz, operativni sustav, oznaku datuma / vremena i / ili podatke o kliktanjem. Ne povezujemo automatski prikupljene podatke s drugim informacijama koje prikupljamo o vama.</li><li><strong>Marketing:</strong> Mi se udružujemo s našim pružateljima usluga treće strane bilo da prikažemo marketing na našoj internet stranici ili kako bismo upravljali našim marketingom na drugim stranicama. Naš pružatelj usluga treće strane može koristiti tehnologije poput kolačića kako biste sakupili informacije o svojim aktivnostima na ovoj stranici i drugim stranicama kako bismo vam pružili marketing na temelju vaših aktivnosti pretraživanja i interesa. Moramo vaše prethodno izričito odobrenje i uključiti jasne potvrdne radnje prije nego damo ovu marketinšku uslugu vama. Ako ne želite primati ove informacije koje se koriste kako bi vam pružale oglase na temelju interesa, pošaljite zahtjev na privacy@imilab.com.</li><li><strong>Mobilna analitika:</strong> U nekim od naših mobilnih aplikacija koristimo softver za mobilnu analitiku kako bismo bolje razumjeli funkcionalnost softvera za mobitele na vašem telefonu. Ovaj softver može zabilježiti informacije o tome koliko često koristite aplikaciju, događaje koji se događaju unutar aplikacije, skupnu uporabu, podatke o izvedbi i gdje se javljaju rušenja unutar aplikacije. Informacije koje pohranjujemo u analitičkom softveru ne povezujemo s osobnim podacima koje pošaljete u mobilnoj aplikaciji.</li><li><strong>Lokalna pohrana– HTML5/Flash:</strong> Za pohranu sadržaja i postavki koristimo lokalne objekte pohrane (LSO), kao što su HTML5 ili Flash. Treće strane s kojima surađujemo na pružanju određenih značajki na našim internet lokacijama ili za prikaz oglašavanja na temelju vaše aktivnosti pregledavanja internet stranica također koriste HTML5 ili Flash kolačiće za prikupljanje i pohranu podataka. Različiti preglednici mogu ponuditi vlastiti alat za uklanjanje HTML5 LSO.</li></ul><h2><strong>S KIM ZAJEDNIČKI KORISTIMO VAŠE PODATKE</strong></h2><p>Vaše osobne podatke ne prodajemo trećim stranama.</p><p>Vaše osobne podatke možemo povremeno otkriti trećim stranama (na način opisan u nastavku) da bismo vam omogućili korištenje proizvoda ili usluga koje ste zatražili.</p><p>Otkrivanje mogu izvesti treće strane kao davatelji usluga i povezana društva navedena u nastavku ovog odjeljka. U svakom slučaju opisanom u ovom odjeljku možete biti sigurni da će <a id="_Hlk513025928"></a>Imilab vaše osobne podatke zajednički koristiti isključivo uz vaš pristanak. Uz vaš će pristanak Imilab angažirati podobrađivače za obradu vaših osobnih podataka. U slučaju zajedničkog korištenja vaših osobnih podataka s trećim stranama kao davateljima usluga u okolnostima opisanima u ovom odjeljku Imilab će ugovorom odrediti da se na treću stranu primjenjuju prakse i obaveze sukladnosti s važećim lokalnim zakonima o zaštiti podataka. Imilab će ugovorom zajamčiti sukladnost trećih strana kao davatelja usluga sa standardima zaštite privatnosti koji se primjenjuju na njih vašoj matičnoj jurisdikciji.</p><h3><strong>ZAJEDNIČKO KORIŠTENJE S NAŠOM GRUPACIJOM I TREĆIM STRANAMA KAO DAVATELJIMA USLUGA</strong></h3><p>Da bismo neometano obavljali poslovne djelatnosti kojima vam se omogućuje korištenje svih mogućnosti naših proizvoda i usluga, vaše osobne podatke možemo povremeno otkriti drugim povezanim društvima tvrtke Imilab ili trećim stranama kao davateljima usluga, koji obuhvaćaju naše poštanske službe, dostavne službe, telekomunikacijske tvrtke, podatkovne centre, ustanove za pohranu podataka, korisničke službe, oglašivačke i marketinške agencije i predstavnike tvrtke Imilab. Te treće strane kao davatelji usluga vaše osobne podatke obrađuju u ime tvrtke Imilab u jednu ili više prethodno navedenih svrha. Ako više ne želite da zajednički koristimo te podatke, obratite nam se putem adrese e-pošte privacy@imilab.com.</p><h3><strong>ZAJEDNIČKO KORIŠTENJE S TVRTKAMA IZ XIAOMI OKRUŽENJA</strong></h3><p>Imilab surađuje s fantastičnom grupacijom tvrtki koje čine okruženje Mi. Tvrtke iz okruženja Mi neovisni su subjekti u koje je Xiaomi uložio sredstva i koje inkubira te koji su iznimno kompetentne u svojim područjima. Tvrtka Imilab može otkriti vaše osobne podatke tvrtki Xiaomi ili drugim tvrtkama iz okruženja Mi da bi vam omogućila korištenje fantastičnih proizvoda i usluga (hardverskih i softverskih) iz okruženja Mi te da bi ih poboljšala. Neki od tih proizvoda i usluga će još uvijek biti pod <a id="_Hlk508118041"></a><strong>Xiaomi/Mijia/Mitu brendovima</strong>, dok drugi mogu koristiti svoje brendove. Tvrtka Imilab poduzet će odgovarajuće organizacijske i tehničke mjere da bi zajamčila sigurnost osobnih podataka tijekom procesa zajedničkog korištenja podataka, uključujući, između ostalog, šifriranje osobnih podataka. Ako tvrtka Imilab bude uključena u spajanje tvrtki, kupnju druge tvrtke ili pak u prodaju cjelokupne imovine ili samo dijela imovine, obavijest o promjeni vlasništva i načina korištenja vaših osobnih podataka te o mogućnostima koje su vam na raspolaganju u pogledu vaših osobnih podataka poslat ćemo vam putem e-pošte i/ili ćemo je prikazati na istaknutom mjestu na našem web-mjestu.</p><h3><strong>ZAJEDNIČKO KORIŠTENJE S DRUGIMA</strong></h3><p>Imilab može otkriti vaše osobne podatke bez dodatnog pristanka kada se to zatraži sukladno važećem zakonu.</p><h3><strong>PODACI ZA KOJE NIJE POTREBAN PRISTANAK</strong></h3><p>S trećim stranama, primjerice s oglašivačima na svom web-mjestu, možemo u poslovne svrhe zajednički koristiti anonimne podatke i statističke podatke u agregiranom obliku te trendove o općenitom korištenju svojih usluga, primjerice broj korisnika iz određenih demografskih skupina koji su kupili određene proizvode ili koji su izveli određene transakcije.</p><p>Da ne bi bilo ikakvih dvojbi, Imilab može prikupljati, koristiti i otkrivati vaše osobne podatke bez vašeg pristanka ako to i samo u mjeri u kojoj to izričito dopuštaju lokalni zakoni o zaštiti podataka. Do spomenutog otkrivanja može doći zbog potrebe za zaštitom naših prava, radi zaštite vas i drugih osoba te radi ispunjavanja zahtjeva lokalnih državnih tijela da se omoguće istrage nezakonitih aktivnosti.</p><h2><strong>SIGURNOSNE MJERE</strong></h2><h3><strong>SIGURNOSNE MJERE TVRTKE IMILAB</strong></h3><p>Činimo sve što je u našoj moći da bismo zaštitili vaše osobne podatke. Da bismo spriječili neovlašteni pristup, otkrivanje i druge slične rizike, uspostavili smo opravdane fizičke, elektroničke i upravljačke postupke za zaštitu podataka koje prikupljamo od vas iz uporabe IMILAB KAMERA proizvoda, te na Imilab web stranicama. Primijenit ćemo sve opravdane mjere da bismo zaštitili vaše osobne podatke.</p><p>Svi se osobni podaci pohranjuju na sigurne poslužitelje koji su zaštićeni u objektima pod nadzorom. Vaše osobne podatke klasificiramo na temelju važnosti i povjerljivosti te za njih jamčimo najvišu razinu zaštite. Naši zaposlenici i treće strane koji kao davatelji usluga pristupaju podacima da bi vam omogućili korištenje naših proizvoda i usluga imaju stroge ugovorne obveze te protiv njih može biti pokrenut disciplinski postupak ili mogu dobiti otkaz ako ne ispune te obveze. Uz to, imamo posebne kontrole pristupa za podatke u oblaku. Sve u svemu, redovito pregledavamo svoje prakse prikupljanja, pohrane i obrade podataka, uključujući fizičke sigurnosne mjere, radi zaštite od neovlaštenog pristupa i korištenja.</p><p>Poduzet ćemo sve izvedive korake da bismo zaštitili vaše osobne podatke. No imajte na umu da korištenje interneta nije u potpunosti sigurno, pa ne možemo jamčiti sigurnost ni integritet osobnih podataka koje vi prenosite ili koji se prenose vama putem interneta.</p><h3><strong>ŠTO MOŽETE UČINITI</strong></h3><ul><li>Zaštiti svojih osobnih podataka možete pridonijeti tako da svoju lozinku za prijavu i podatke o računu otkrivate samo osobama koje ste autorizirali.</li><li>Tvrtka Imilab nije odgovorna za sigurnosne propuste zbog kojih je neka treća strana pristupila vašim osobnih podataka jer niste zaštitili privatnost svojih osobnih podataka. Neovisno o prethodno navedenom, morate nas smjesta obavijestiti u slučaju bilo kakvog neovlaštenog korištenja svog računa od strane nekog drugog korisnika interneta ili u slučaju bilo kakve druge povrede sigurnosti.</li><li>Uz vašu ćemo pomoć lakše zaštititi privatnost vaših osobnih podataka.</li></ul><h2><strong>PRAVILNIK O ZADRŽAVANJU</strong></h2><p>Osobni se podaci zadržavaju onoliko dugo koliko je potrebno da bi se ispunila svrha njihova prikupljanja ili onoliko dugo koliko to zahtijevaju ili dopuštaju važeći zakoni. Prestat ćemo zadržavati osobne podatke ili ukloniti načine na koje se osobni podaci mogu povezati s određenim osobama čim bude opravdano pretpostaviti da se svrha prikupljanja osobnih podataka više ne ispunjava njihovim zadržavanjem. Ako je daljnja obrada potrebna u svrhe arhiviranja u javnom interesu, u svrhe znanstvenog ili povijesnog istraživanja ili pak u statističke svrhe u skladu s važećim zakonima, Imilab može nastaviti zadržavati podatke čak i ako daljnja obrada nije u skladu s izvornim svrhama.</p><p>Sve osobne informacije na uređaju Nadzorna 2K kamera Mi 360° će biti obrisane kada resetujete svoj uređaj na zadane tvorničke postavke. Za provedbu funkcije tvrdog resetiranja, možete zadržati tipku za resetiranje oko 3s. Kad indikator statusa postane žuti, Nadzorna 2K kamera Mi 360° uspješno implementira tvornički zadane postavke.</p><h2><strong>PRISTUP DRUGIM ZNAČAJKAMA NA UREĐAJU</strong></h2><p>Našim aplikacijama može biti potreban pristup određenim značajkama na vašem uređaju, primjerice statusu Wi-Fi mreže. Ti se podaci koriste da bi se aplikacijama omogućilo izvođenje na uređaju te da bi se vama omogućila interakcija s njima. Dozvole možete u svakom trenutku opozvati tako da ih isključite na razini uređaja ili tako da nam se obratite putem adrese e-pošte privacy@imilab.com.</p><h2><strong>VI IMATE KONTROLU NAD SVOJIM PODACIMA!</strong></h2><h3><strong>UPRAVLJANJE POSTAVKAMA</strong></h3><p>U tvrtki Imilab svjesni smo da se potreba za zaštitom privatnosti razlikuje od osobe do osobe. Zato navodimo primjere načina na koje vam Imilab omogućuje ograničavanje prikupljanja, korištenja, otkrivanja i obrade osobnih podataka te upravljanje postavkama zaštite privatnosti:</p><ul><li>Dodavanje/brisanje uređaja;</li><li>Prijava na Mi Račun i odjava s njega;</li><li>Idite na „Postavke &gt; Postavke Pomoćnika za kućni nadzor” da biste omogućili ili onemogućili Pomoćnika za kućni nadzor;</li><li>Idite na „Postavke &gt; Push postavke” da biste upravljali push obavijestima;</li><li>Uključite/isključite za druge usluge i funkcije povezane s povjerljivim ili osobnim podacima.</li></ul><p>Ako ste prethodno dali suglasnost da možemo koristiti vaše osobne podatke u navedene svrhe, u svakom se trenutku možete predomisliti tako da nam se obratite putem pošte ili putem adrese privacy@imilab.com.</p><h3><strong>PRISTUP OSOBNIM PODACIMA TE NJIHOVO AŽURIRANJE, ISPRAVLJANJE I BRISANJE</strong></h3><ul><li>Imate pravo zatražiti pristup i drugim osobnim podacima koji se čuvaju o vama i/ili njihovo ispravljanje. Kada ažurirate osobne podatke, zatražit će se da potvrdite svoj identitet da bismo ispunili vaš zahtjev. Kada dobijemo dovoljnu količinu podataka da ispunimo vaš zahtjev za pristup ili ispravljanje osobnih podataka, odgovorit ćemo na vaš zahtjev u roku predviđenom važećim zakonima o zaštiti podataka.</li><li>Kopija vaših sakupljenih i obrađenih osobnih podataka dat će vam se na zahtjev besplatno. Za bilo koji dodatni zahtjev za tim informacijama, mo možemo naplatiti razuman iznos na temelju stvarnih administrativnih troškova, sukladno primjenjivima zakonima.</li><li>Ako želite zatražiti pristup svojim osobnim podacima koje čuvamo ili ako smatrate da neki podaci koje čuvamo nisu točni ili potpuni, što prije nam se obratite putem pošte ili adrese e-pošte navedene u nastavku. E-pošta: privacy@imilab.com.</li><li>Ako ste korisnik iz Europske unije na kojeg se primjenjuje Opća uredba o zaštiti podataka (OUZP), imate pravo od nas zatražiti brisanje svojih osobnih podataka. Razmotrit ćemo osnovanost vašeg zahtjeva za brisanje i ako je zahtjev osnovan u skladu s Općom uredbom o zaštiti podataka, poduzet ćemo opravdane korake, uključujući tehničke mjere.</li><li>Ako ste korisnik iz Europske unije na kojeg se primjenjuje Opća uredba o zaštiti podataka, imate pravo od nas zatražiti ograničavanje obrade svojih osobnih podataka. Razmotrit ćemo osnovanost vašeg zahtjeva za brisanje. Ako je zahtjev osnovan u skladu s Općom uredbom o zaštiti podataka, vaše ćemo osobne podatke obrađivati samo u okolnostima u skladu s Općom uredbom o zaštiti podataka i obavijestit ćemo vas prije ukidanja ograničavanja obrade.</li><li>Ako ste korisnik iz Europske unije na kojeg se primjenjuje Opća uredba o zaštiti podataka, imate pravo ne podlijegati odlukama koje se temelje isključivo na automatiziranoj obradi, uključujući profiliranje, koje imaju pravne učinke koji se odnose na vas ili na sličan način znatno utječu na vas.</li><li>Ako ste korisnik iz Europske unije na kojeg se primjenjuje Opća uredba o zaštiti podataka, imate pravo primiti svoje osobne podatke u strukturiranom, najčešće korištenom obliku i prenijeti ih drugom nadzorniku podataka.</li></ul><h3><strong>POVLAČENJE PRISTANKA</strong></h3><p>Svoj pristanak za prikupljanje, korištenje i/ili otkrivanje svojih osobnih podataka u našem posjedu ili pod našom kontrolom možete povući tako da podnesete zahtjev. To se može učiniti tako da otvorite „Opće postavke &gt; Pravne informacije”, i poništite „Slažem se” u potvrdnom okviru „Uvjeti korištenja i pravilnik o zaštiti privatnosti”. Vaš ćemo zahtjev obraditi u razumnom roku nakon podnošenja zahtjeva te nakon toga nećemo prikupljati, koristiti i/ili otkrivati vaše osobne podatke,a u skladu s vašim zahtjevom.</p><p>Imajte na umu da vaše povlačenje pristanka može imati određene pravne posljedice. Ovisno o mjeri u kojoj povučete pristanak na našu obradu vaših osobnih podataka, to može značiti da nećete moći koristiti softver i usluge Nadzorne 2K kamere Mi 360°.</p><h2><strong>PRIJENOS OSOBNIH PODATAKA IZVAN VAŠE JURISDIKCIJE</strong></h2><p>Ako vaše osobne podatke budemo morali prenijeti izvan vaše jurisdikcije, bilo svojim povezanim društvima (koji su u komunikacijama, društvenim medijima, informacijskoj tehnologiji i oblakovima) ili trećim stranama kao davateljima usluga, to ćemo učiniti u skladu s važećim zakonima. Posebice, mi ćemo osigurati da su svi prijenosi sukladni zahtjevima u okviru vaših primjenjivih lokalnih zakona o zaštiti privatnosti stavljanjem odgovarajućih zaštita. Imate pravo na informiranje o odgovarajućim sigurnosnim mjerama koje je poduzela tvrtka Imilab prilikom prijenosa vaših osobnih podataka.</p><p>Imilab za obradu ili sigurnosno kopiranje vaših osobnih podataka može koristiti prekomorske objekte kojima upravlja i kontrolira ih Imilab. Trenutačno, Imilab ima podatkovne centre u Kini, Sjedinjenim Američkim Državama, Singapuru, Rusiji, Indiji i Njemačkoj. Ako ste korisnik u Europskoj Uniji u okviru Opće uredbe o zaštiti podataka, vaše osobne informacije će biti pohranjene na njemačkom poslužitelju. Te prekomorske jurisdikcije mogu, ali ne moraju imati uspostavljene zakone za zaštitu podataka koji su u osnovi slični onima u vašoj matičnoj jurisdikciji. Vaše osobne podatke možemo prenijeti u svoje prekomorske objekte i pohraniti ih u njima. No to ne mijenja nijednu našu obavezu koja se odnosi na zaštitu vaših osobnih podataka u skladu s ovim pravilnikom o zaštiti podataka.</p><h3><strong>RAZNO</strong></h3><h3><strong>MALOLJETNICI</strong></h3><p>Smatramo da su roditelji odgovorni za nadzor načina na koji njihova djeca koriste naše proizvode i usluge. No naša je politika da od maloljetnika ne tražimo osobne podatke i osobama iz te kategorije ne nudimo slanje promotivnih materijala.</p><p>Imilab ne traži i ne namjerava tražiti osobne podatke od maloljetnika. Ako kao roditelj ili skrbnik imate razloga vjerovati da je maloljetnik tvrtki Imilab dao osobne podatke bez vašeg pristanka, obratite nam se da bismo uklonili osobne podatke i da bi se otkazala pretplata maloljetnika na bilo koje primjenjive usluge tvrtke Imilab.</p><h3><strong>PRIORITET</strong></h3><p>Ako ste dali suglasnost na naše primjenjive ugovore s korisnicima, u slučaju nedosljednosti između tih ugovora s korisnicima i ovog pravilnika o zaštiti privatnosti prioritet imaju ti ugovori s korisnicima.</p><h3><strong>AŽURIRANJA PRAVILNIKA O ZAŠTITI PRIVATNOSTI</strong></h3><p>Pravilnik o zaštiti privatnosti redovito pregledavamo i ažuriramo da bi odražavao promjene naših praksi koje se odnose na podatke. Ako u pravilnik o zaštiti privatnosti unesemo značajne promjene, obavijestit ćemo vas putem e-pošte (poslat ćemo poruku na adresu e-pošte navedenu u sklopu vašeg računa) ili ćemo pak promjene objaviti na svim web-mjestima tvrtke Imilab ili putem svog softvera da biste znali koje podatke prikupljamo i kako ih koristimo. Takve će se promjene našeg pravilnika o zaštiti privatnosti primjenjivati od datuma stupanja na snagu navedenog u obavijesti ili na web-mjestu. Preporučujemo vam da povremeno na toj stranici pogledate najnovije informacije o našim praksama zaštite privatnosti. Vaš nastavak korištenja naših proizvoda i usluga na web-mjestima, mobilnim telefonima i/ili drugim uređajima smatrat će se prihvaćanjem ažuriranog pravilnika o zaštiti privatnosti. Vaš ćemo pristanak ponovno zatražiti prije prikupljanja dodatnih osobnih podataka od vas ili kada završimo s korištenjem ili otkrivanjem vaših osobnih podataka u nove svrhe.</p><h2><strong>MORAM LI PRIHVATITI UVJETE I ODREDBE TREĆIH STRANA?</strong></h2><p>Naš se pravilnik o zaštiti privatnosti ne primjenjuje na proizvode i usluge koje nude treće strane. Proizvodi i usluge IMILAB KAMERA mogu sadržavati proizvode i usluge trećih strana te veze na njihova web-mjesta. Prilikom korištenja tih proizvoda ili usluga i oni mogu prikupljati vaše podatke. Zato vam preporučujemo da osim našeg pravilnika o zaštiti privatnosti pročitate i pravilnike o zaštiti privatnosti trećih strana. Nismo odgovorni za način na koji treće strane koriste osobne podatke koje prikupljaju od vas i ne možemo ga kontrolirati. Naš se pravilnik o zaštiti privatnosti ne primjenjuje na druga web-mjesta na koja vode veze s naših servisa.</p><h2><strong>NAŠ PRISTUP UPRAVLJANJU VAŠIM OSOBNIM PODACIMA U SKLADU S OPĆOM UREDBOM O ZAŠTITI PODATAKA</strong></h2><p>Ako ste korisnik iz Europske unije na kojeg se primjenjuje Opća uredba o zaštiti podataka, Imilab će sustavno pristupiti upravljanju osobnim podacima na način koji dubinski angažira naše zaposlenike, upravljačke procese i informacijske sustave primjenom metodologije upravljanja rizicima. Prema Općoj uredbi o zaštiti podataka, na primjer (1) Imilab imenuje službenika za zaštitu podataka (DPO-a) zaduženog za zaštitu podataka, a adresa e-pošte za kontakt s njim je dpo@imilab.com; (2) Imilab imenuje predstavnika u Europi (profesionalni odvjetnik kog smo imenovali), a adresa e-pošte za kontakt s njim je <a href="mailto:representative@imilab.com">representative@imilab.com</a>; (3) postupak kao što je procjena učinka zaštite podataka (Data Protection Impact Assessment, DPIA).</p><h2><strong>OBRATITE NAM SE</strong></h2><p>Ako imate bilo kakve komentare ili pitanja povezane s ovim pravilnikom o zaštiti privatnosti ili bilo kakva pitanja povezana s prikupljanjem, korištenjem ili otkrivanjem svojih osobnih podataka od strane tvrtke Imilab, obratite nam se putem adrese navedene u nastavku i naznačite da se radi o pravilniku o zaštiti podataka („Privacy Policy”):</p><p>Shanghai Imilab Technology Co., Ltd.</p><p>No. 391, Guiping Road, Xuhui District, Šangaj, Kina</p><p>Adresa e-pošte: privacy@imilab.com</p><p>Hvala vam što ste odvojili vrijeme za razumijevanje našeg pravilnika o zaštiti privatnosti!</p></div>
    <br/>
    <br/>


</body></html>