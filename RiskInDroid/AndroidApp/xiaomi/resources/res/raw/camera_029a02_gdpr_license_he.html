<!DOCTYPE html><html><head><meta charset='UTF-8'></head><body>
    <div id='HE' style='direction: rtl;'><p><strong>רישיון תוכנה והסכם שירות</strong></p><p><strong>[הודעה חשובה]</strong></p><p><a id="_Hlk513026998"></a>Shanghai Imilab Technology Co., Ltd. ‎(להלן 'Imilab') מזכירה בזאת למשתמש לקרוא בעיון ולהבין היטב את רישיון התוכנה והסכם השירות (להלן 'הסכם' זה).<strong> על המשתמש לקרוא בעיון ולהבין היטב את תנאיו של הסכם זה, ובמיוחד אלה הקשורים לפטור מאחריות או להגבלת אחריות של Imilab, ליישוב סכסוכים ולחוקים החלים. תשומת הלב שלך מופנית לתנאים הקשורים לפטור מאחריות או להגבלת אחריות, אשר מסומנים באותיות מודגשות. קרא את ההסכם בעיון ובחר לאשר או שלא לאשר אותו (קטין חייב להיות מלווה באפוטרופוס שלו/שלה בעת קריאת הסכם זה). בעצם הורדת התוכנה, התקנתה והשימוש בה, כמו גם ההרשמה לחשבונך והכניסה אליו, אתה מסכים לאשר הסכם זה ולהיות מחויב לתנאיו באופן מלא.</strong></p><p><strong>חברת Imilab שומרת לעצמה את הזכות לתקן הסכם זה. תנאיו המעודכנים של הסכם זה יפורסמו באתר האינטרנט הרשמי או בתוכנה, וייכנסו לתוקף ממועד פרסומם.</strong> המשתמש יכול להוריד את התוכנה מחדש ולהתקינה או להציג את גרסתם העדכנית ביותר של תנאי הסכם זה באתר האינטרנט.<strong> לאחר שחברת Imilab תתקן את תנאיו של הסכם זה, אם לא תאשר את התנאים המתוקנים, יהיה עליך להפסיק מיד להשתמש בתוכנת/שירותי "מצלמת אבטחה ביתית 360° Mi 2K" הניתנים בידי Imilab. המשך עשיית שימוש מצד המשתמש בתוכנת/שירותי "מצלמת אבטחה ביתית 360° Mi 2K"</strong><a id="OLE_LINK5"></a><strong> הניתנים בידי Imilab ייחשב כאישור לתנאים המתוקנים של הסכם זה.</strong></p><h1><strong>1. הוראות כלליות</strong></h1><p>1.1. הסכם זה הוא ההסכם שנידון ונכרת בינך (להלן 'המשתמש') לבין Imilab ושותפה התפעולי (להלן 'השותף') באשר להורדה של תוכנת "מצלמת אבטחה ביתית 360° Mi 2K" מבית Imilab (להלן 'התוכנה'), להתקנתה ולשימוש בה בידי המשתמש, וכן באשר לשימוש בשירותים ישימים של Imilab.</p><p>1.2. התוכנה והשירותים מסופקים בידי Imilab לצורך התקנה, כולל – ובין היתר – בהתקנים המשמשים כהתקני קצה ניידים חכמים, וזאת במטרה לספק שירותי Imilab למשתמש העושה שימוש בהתקן חכם כאמור.</p><p>1.3. הבעלות וזכות ההפעלה של התוכנה והשירותים יהיו מוקנות ל-Imilab.</p><h1><strong>2. חלות רישוי התוכנה</strong></h1><p>2.1. חברת Imilab מעניקה למשתמש רישיון אישי, שאינו ניתן להעברה ואינו בלעדי, להשתמש בתוכנה ללא זכות לרישוי משנה.</p><p>2.2. המשתמש יכול להתקין את התוכנה, להשתמש בה, להציגה ולהפעילה בהתקן קצה נייד יחיד למטרות לא מסחריות. עם זאת, המשתמש לא יתקין את התוכנה, לא ישתמש בה ולא יפעילה למטרות מסחריות. המשתמש לא יעתיק, ישנה או יתאים נתונים כלשהם של התוכנה, או נתונים כלשהם שהופצו לזיכרון של התקן קצה כלשהו במהלך הפעלת התוכנה, וכן הנתונים האינטראקטיביים שנוצרו במגע בין הלקוח לשרת במהלך הפעלת התוכנה, והוא גם לא יפעיל את התוכנה עם יישומי תוסף או ייצור כל עבודה נגזרת בכל צורה שהיא, כולל – ובין היתר – יישומי תוסף, גישה אל התוכנה ומערכות קשורות באמצעות כלים/שירותים בלתי מורשים של צד שלישי. אם עליך למכור, להעתיק או להפיץ את התוכנה באופן מסחרי – לדוגמה, לצורך קדם-התקנה ויצירת חבילה – אתה חייב לקבל אישור ורישיון בכתב מ-Imilab.</p><p>2.3. המשתמש לא יתקין את התוכנה בהתקני קצה אחרים שלא הותרו במפורש בידי Imilab וללא אישורה, כולל – ובין היתר – ממירי טלוויזיה, מסופי משחקים, מקלטי טלוויזיה, נגני DVD וכיו"ב.</p><p>2.4. המשתמש רשאי ליצור עותק של התוכנה לצורך שימוש בתוכנה ובשירותים, אך עותק זה ישמש כגיבוי בלבד. עותק הגיבוי חייב לכלול את כל פרטי זכויות היוצרים הכלולים בתוכנה המקורית.</p><p>2.5. חברת Imilab אינה מעניקה זכויות אחרות למשתמש, אלא כפי שהורשה הדבר במפורש בהסכם זה. אם יש בכוונת המשתמש להשתמש בזכות אחרת כלשהי, עליו לקבל לכך את הסכמה מראש בכתב מאת Imilab.</p><h1><strong>3. רכישה, התקנה ושדרוג של התוכנה</strong></h1><p>3.1. המשתמש יוריד ויתקין את התוכנה מאתר האינטרנט או באופן שייקבע בידי Imilab. הקפד שלא להוריד את התוכנה מאתרים שלא צוינו במפורש, כדי למנוע הדבקה של התקנים ניידים בידי תכנות זדוניות, העלולות להרוס נתוני משתמש ולאסוף מידע על פרטיות המשתמש. אם רכשת את התוכנה או את תוכנית ההתקנה שלה, בעלת אותו השם, מצד שלישי שאינו מורשה בידי Imilab, אזי החברה לא תוכל לערוב לכך שאלה יפעלו באופן רגיל ולא תישא בכל אחריות בגין כל הפסד שייגרם לך עקב כך.</p><p>3.2. המשתמש חייב לבחור בגרסת התוכנה המתאימה להתקן הקצה הנייד המותקן. אחרת, האחריות לבעיות תוכנה, לבעיות התקנים או לנזקים כלשהם כתוצאה מאי התאמה בין גרסת התוכנה לבין דגם ההתקן יחולו אך ורק על המשתמש.</p><p>3.3. כדי לשפר את חוויית המשתמש ולמטב תכולת השירות, חברת Imilab שומרת לעצמה את הזכות לספק גרסה תחליפית, מתוקנת ומשודרגת של התוכנה, וכן את הזכות לחייב אותך בגין פעולות החלפה, שינוי או שדרוג כאלה – אולם היא תקבל את הסכמתך מראש בגין החיוב. התוכנה תפעיל את התכונה 'הנחיית שדרוג' עבור המשתמש כברירת מחדל. בהתאם לגרסת התוכנה שבשימוש המשתמש, חברת Imilab תאפשר לו שיקול דעת אם לאפשר או שלא לאפשר את התכונה האמורה. לאחר פרסום הגרסה החדשה של התוכנה, חברת Imilab אינה מתחייבת כי גרסאות קודמות של התוכנה ימשיכו להיות שמישות.</p><h1><strong>4. תנאי שימוש</strong></h1><p><strong>4.1. המשתמש רשאי להשתמש בתוכנה ובשירותים בהתאם להסכם זה ולחוקים החלים. המשתמש לא יבצע את הפעולות הבאות:</strong></p><p>4.1.1. מחיקה של פרטי זכויות יוצרים כלשהם בתוכנה ובעותקים אחרים, או שינוי, מחיקה או עקיפה של האמצעים הטכניים שהוכנסו לתוכנה כדי להגן על זכויות קניין רוחני;</p><p>4.1.2. הנדסה לאחור של התוכנה, כגון פירוק, הידור לאחור ('דה-קומפילציה') או ניסיונות אחרים להשיג את קוד המקור של התוכנה;</p><p>4.1.3. הוספה, הסרה או שינוי של תכונות התוכנה או של תוצאי ההפעלה שלה על ידי שינוי או זיוף ההוראות והנתונים במהלך הפעלת התוכנה, או הפעלה או הפצה לציבור של התוכנה או של השיטות המשמשות למטרות המתוארות לעיל, בין אם למטרות מסחריות ובין אם לאו;</p><p>4.1.4. שימוש בתוכנה לביצוע פעולות כלשהן הפוגעות באבטחת רשתות, כולל – ובין היתר – שימוש בנתונים לא מורשים או גישה לשרתים/חשבונות לא מורשים; גישה לא מורשית לרשתות ציבוריות או למערכות ההפעלה של אחרים במטרה למחוק את המידע המאוחסן, לשנותו או להוסיף לו; ניסיונות לא מורשים לזהות, לסרוק או לבדוק את מערכת התוכנה או את חולשות הרשת או לעשות דברים אחרים שיפגעו באבטחת הרשת; ניסיון להפריע או לפגוע בפעולה הרגילה של מערכת התוכנה או אתר האינטרנט, תוך הפצה מכוונת של תוכנות זדוניות או וירוסים או ביצוע פעולות אחרות המזיקות או מפריעות לשירותי המידע הרגילים ברשת; זיוף השם או השמות החלקיים של מנות נתונים מסוג TCP/IP;</p><p>4.1.5. כניסה לתוכנה או שימוש בה או התחברות לשירותים דרך התוכנה או לשירותים תואמים של צד שלישי שלא פותחו, הורשו או אושרו בידי Imilab, או בנייה, פרסום או הפצה של כלים כאמור;</p><p>4.1.6. פעולה כלשהי בתוכנה או במידע הכלול בה, ללא הסכמה בכתב של Imilab, כולל – ובין היתר – שימוש, השכרה, השאלה, העתקה, שינוי, הגדרת קישור, שעתוק, הידור, הוצאה, פרסום, הקמת אתר מראה באינטרנט, וכן שימוש לא מורשה בתוכנה לפיתוח מוצרים, עבודות, שירותים, יישומי תוסף, תאימות או חברור;</p><p>4.1.7. שימוש בתוכנה כדי לפרסם, להעביר, להפיץ או לאחסן תוכן כלשהו המפר את החוקים והתקנות המקומיים;</p><p>4.1.8. שימוש בתוכנה כדי לפרסם, להעביר, להפיץ או לאחסן תוכן כלשהו הפוגע בזכויות חוקיות, כגון זכויות קניין רוחני וסודות מסחריים של אחרים;</p><p>4.1.9. שימוש בתוכנה כדי לפרסם, להעביר או להפיץ כמויות גדולות של מידע פרסומי או דואר זבל;</p><p>4.1.10. שימוש באופן בלתי חוקי כלשהו בתוכנה ובשירותים אחרים הניתנים בידי Imilab, וזאת למטרה בלתי חוקית כלשהי או בדרך כלשהי שאינה מתיישבת עם השימוש המורשה מכוח הסכם זה;</p><p><strong>4.2. תנאי פרסום מידע</strong></p><p>4.2.1. באפשרותך להשתמש בתוכנה כדי לפרסם סוגים שונים של מידע, כגון תצוגות, נתונים, טקסט, פרטי מידע, שמות משתמש, תמונות, תצלומים, מידע אישי, קובצי שמע או וידיאו, קישורים וכיו"ב, שיצרת בעצמך או שאתה מחזיק בזכות לפרסמם. עליך להבטיח כי אתה מחזיק בזכויות הקניין הרוחני או שקיבלת את ההרשאה המשפטית הנחוצה לגבי המידע שהעלית, וכן כי השימוש שאתה עושה בתוכנה ובשירותים אינו מפר זכויות או אינטרסים חוקיים כלשהם של צד שלישי כלשהו.</p><p>4.2.2. במהלך השימוש בתוכנה, עליך לציית לחוקים ולתקנות המקומיים.</p><p>4.2.3. אל תשתמש בתוכנה כדי לבצע את הפעולות הבאות, כולל – ובין היתר –</p><p>4.2.3.1. ליצור, לשעתק, לפרסם, להפיץ או לאחסן כל אחד מסוגי התכנים הבאים המפרים חוקים ותקנות מקומיים;</p><p>4.2.3.2. לפרסם, להעביר, להפיץ או לאחסן כל תוכן הפוגע בזכויות חוקיות, כגון זכויות מוניטין, זכויות יוצרים, זכויות קניין רוחני וסודות מסחריים של אחרים;</p><p>4.2.3.3. לבדות עובדות או להסתיר את האמת כדי להטעות אחרים או לרמות אותם;</p><p>4.2.3.4. לפרסם, להעביר או להפיץ מידע פרסומי או דואר זבל;</p><p>4.2.3.5. לעסוק בפעולות אחרות המפרות חוקים ותקנות מקומיים וכיו"ב.</p><p>4.2.4. לנהל פעולה מסחרית כלשהי דרך התוכנה, כגון פרסום ומכירת סחורה, ללא אישור מטעם Imilab.</p><p><strong>4.3. אתה מבין ומסכים כי:</strong></p><p><strong>4.3.1. חברת Imilab תקבע אם משתמש כלשהו חשוד בהפרת תנאי השימוש האמורים, ובהתאם לתוצאות קביעתה זו תשעה או תסיים את רישיון השימוש שניתן לך או תנקוט אמצעים מגבילים אחרים העומדים לרשותה מכוח הסכם זה;</strong></p><p><strong>4.3.2. חברת Imilab תמחק ישירות כל מידע אשר חשוד כבלתי חוקי או כפוגע בזכויות חוקיות של אחרים או כמפר הסכם זה ואשר פורסם בידי המשתמש במהלך שימושו בתוכנה המורשית;</strong></p><p><strong>4.3.3. אם תפר את תנאי השימוש האמורים ובכך תגרום נזק לצדדים שלישיים, יהיה עליך לקחת את האחריות על עצמך בלבד כדי לוודא כי Imilab לא תינזק עקב הפסד או הוצאה כלשהם הנובעים מכך;</strong></p><p><strong>4.3.4. המשתמש ישפה את Imilab ויוודא כי לא תינזק עקב הפסדים, תביעות צד שלישי, קנסות מנהליים, נזקים ו/או הוצאות, לרבות שכר טרחת עו"ד ועלויות חקירה ואיסוף ראיות ברמה סבירה, אשר נגרמו ל-Imilab או הוטלו עליה כתוצאה מהפרת חוקים ישימים או מהפרת הסכם זה בידי המשתמש.</strong></p><h1><strong>5. הגנה על מדיניות הפרטיות ועל נתונים אישיים</strong></h1><p>5.1. חברת Imilab רואה חשיבות בהגנה על נתוניך האישיים. כדי להבטיח את תכונות התוכנה ולשפר את חוויית המשתמש, חברת Imilab תאסוף נתונים מסוגים מסוימים. כפי שנאמר במדיניות הפרטיות שלנו, אנחנו אוספים את נתוניך, משתמשים בהם ומגנים עליהם בהתאם למדיניות הפרטיות שלנו. מדיניות הפרטיות זמינה באתר האינטרנט הבא: <a id="OLE_LINK7"></a><a id="OLE_LINK6"></a><a href="https://www.imilab.com/doc/029/privacy/privacy.html">https://www.imilab.com/doc/029/privacy/privacy.html</a>.</p><p><strong>5.2. מעת לעת אנחנו עשויים לשתף את Xiaomi בנתונים הקשורים למותגי ושירותי Xiaomi/Mijia/Mitu, וזאת כדי לספק ואף לשפר את המוצרים והשירותים המדהימים (כולל תוכנה וחומרה) של Xiaomi והחברות השייכות ל-Mi מערכת אקולוגית, וכך להציע לך תכונות וחוויית משתמש ברמה טובה יותר.</strong></p><h1><strong>6. סיכוני שירות ומיאון אחריות</strong></h1><p>6.1. המשתמש חייב לרכוש את ההתקן הדרוש לצורך גישה לאינטרנט ואת אפשרות השימוש בשירותי התקשורת המתקדמים של התקן הקצה הנייד, וכן עליו לשאת בדמי השימוש בתקשורת ובנתונים וביתר העלויות הנלוות לשם גישה לאינטרנט מהתקן קצה נייד אישי או כתוצאה מחיובים של צדדים שלישיים (כולל – ובין היתר – ספקי תקשורת וסלולר). אם נדרשים שירותי תקשורת מתקדמים כלשהם, מומלץ לוודא את העלויות מול ספק שירותי התקשורת המתקדמים.</p><p><strong>6.2. חברת Imilab או שותפיה אינם אחראים לכל נזק שייגרם למשתמש מסיבות שניתן ליחסן לצדדים שלישיים, כגון תקלה בקו תקשורת, בעיה טכנית, תקלת רשת או התקן קצה נייד, אי יציבות של המערכת וגורמים אחרים שהנם בחזקת כוח עליון.</strong></p><p><strong>6.3. התוכנה, כמו מרבית תוכנות האינטרנט האחרות, עשויה להיות מושפעת מגורמים שונים, כולל – ובין היתר – שיקולי המשתמש, איכות שירותי הרשת, הבדלים בסביבה החברתית וכד', וכן הן עשויות להיות נתונות להתנכלויות הנוגעות לבעיות אבטחה שונות, כגון: שימוש בנתוני המשתמש בידי אחרים, וכתוצאה מכך הטרדתו בחייו האמתיים; חדירה של 'סוסים טרויאניים' או וירוסים אחרים מתוך תוכנות אחרות שהוריד והתקין המשתמש או מתוך אתרים אחרים שבהם ביקר, המאיימים על אבטחת המידע והנתונים שבהתקן הקצה של המשתמש, ולאחר מכן פוגעים בשימוש הרגיל הנעשה בתוכנה. כדי למנוע אובדן והטרדות, על המשתמש להגביר את מודעותו לאבטחת המידע ולהגנה על נתוניו האישיים, וכן עליו להקפיד לחזק את הגנת הסיסמה.</strong></p><p><strong>6.4. כאשר המשתמש משתמש בתוכנה או פונה אל Imilab בבקשה לשירותים ספציפיים, התוכנה עשויה ליצור קשר עם מערכת או תוכנה של צד שלישי כדי לתמוך בשימוש או בגישה בידי המשתמש. תוצאות השימוש או הגישה יהיו באחריות הצד השלישי. חברת Imilab אינה ערבה לרמת הבטיחות, הדיוק והיעילות של התוצאות שהושגו בתמיכתה של המערכת או התוכנה האמורה. עם זאת, החברה אינה לוקחת על עצמה אחריות לסיכונים אפשריים אחרים כלשהם, ואם ייגרמו מחלוקות או נזקים כלשהם, אזי החברה לא תישא בכל אחריות.</strong></p><p><strong>6.5. חברת Imilab מפנה את תשומת הלב של המשתמש לכך במיוחד במטרה להגן על התפתחותה והיתאמותה העסקית העצמאית של החברה. החברה תהא זכאית לשנות או להשעות את השירותים בכל עת וללא הודעה למשתמש, וכן ללא כל נשיאה באחריות כלפי המשתמש או צד שלישי כלשהו.</strong></p><p><strong>6.6. למעט ככל שנקבע במפורש בחוקים ובתקנות, אנחנו נעשה כמיטב יכולתנו כדי להבטיח כי התוכנה – לרבות הטכנולוגיה והמידע הכלולים בה – תהיה בטוחה, יעילה, מדויקת ואמינה, אולם – בכפוף לטכנולוגיה הקיימת – המשתמש מבין כי Imilab אינה יכולה לערוב לכך.</strong></p><p><strong>6.7. המשתמש יהיה אחראי באופן בלעדי לנזקים אישיים כלשהם או לנזק תאונתי או תוצאתי כלשהו, כולל – ובין היתר – אובדן רווחים, אובדן נתונים, הפרעה לפעילות עסקית או נזקים מסחריים אחרים הנובעים מהגורמים הבאים או הקשורים להם: (1) שימוש או אי שימוש בתוכנה המורשית; (2) שימוש בלתי מורשה בתוכנה או שינוי של נתוני המשתמש בידי צד שלישי; (3) עלויות והפסדים שנגרמו למשתמש במהלך השימוש בתוכנה; (4) אי הבנה של התוכנה מצד המשתמש; (5) הפסדים אחרים הקשורים לתוכנה מסיבות שאין ליחסן ל-Imilab.</strong></p><p><strong>6.8. במקרה של נזקים או הפסדים אישיים או כלכליים אשר נגרמו או עלולים להיגרם עקב התנהלות המשתמש ומשתמשי תוכנה אחרים בכל הנוגע לתוכנה כלשהי, או עקב הטעיה או הונאה של המשתמש, הצד המעוול הוא שייקח על עצמו את האחריות הנובעת מכך.</strong></p><h1><strong>7. הצהרה בדבר זכויות קניין רוחני</strong></h1><p>7.1. חברת Imilab היא בעלת זכות הקניין הרוחני בתוכנה. כל זכויות הקניין הרוחני, כגון זכויות יוצרים, סימני מסחר, פטנטים, סודות מסחריים וכד' הקשורים לתוכנה, וכן כל מידע הקשור לתוכנה (כולל – ובין היתר – טקסטים, תמונות, שמע, וידיאו, גרפיקה, עיצוב ממשק, תסדיר, נתונים או מסמכים אלקטרוניים וכד'), מוגנים על ידי חוקים ותקנות מקומיים ואמנות בינלאומיות מתאימות. חברת Imilab נהנית מזכויות הקניין הרוחני המנויות לעיל, למעט זכויות בסימן המסחרי Xiaomi/Mijia/Mitu.</p><p>7.2. המשתמש לא ישתמש או יעביר באופן עצמאי, ללא הסכמה מראש ובכתב של Imilab, כל זכות מזכויות הקניין הרוחני המנויות לעיל לכל מטרה מסחרית או לא מסחרית, וכן לא יאפשר לכל צד שלישי לעשות זאת. חברת Imilab שומרת לעצמה את הזכות לתבוע אחריות משפטית בגין פעולות כאלה.</p><h1><strong>8. תיקון</strong></h1><p><strong>8.1. חברת Imilab שומרת לעצמה את הזכות לתקן את תנאיו של הסכם זה מעת לעת על פי שיקול דעתה הבלעדי, ותנאים מתוקנים כלשהם מסוג זה יפורסמו במועדם בדפי אינטרנט מתאימים. אם לא תסכים לתיקון כלשהו, יהיה עליך לבטל את שירותי החברה מיוזמתך. אם תמשיך להשתמש בשירותים, ייחשב הדבר כאישור מצדך להסכם המתוקן.</strong></p><p><strong>8.2. חברת Imilab ושותפיה שומרים לעצמם את הזכות להתאים או לשנות מעת לעת על פי שיקול דעתם הבלעדי את השירותים בתשלום הניתנים למשתמש, וכן את קריטריוני החיוב, אופן החיוב, דמי השירות או תנאי השירות. במהלך מתן השירותים, חברת Imilab עשויה להתחיל לחייב חלק מהמשתמשים בדמי שירות מסוימים כעת או בעתיד. אם יסרב המשתמש לשלם את דמי השירות האלה, הוא לא יוכל עוד להמשיך להשתמש בשירותים הרלוונטיים לאחר מועד תחילת החיוב.</strong> חברת Imilab ושותפיה יעשו כמיטב יכולתם כדי ליידע את המשתמש בדבר תיקונים או שינויים כלשהם באמצעות הדוא"ל או בכל דרך אחרת.</p><h1><strong>9. החוק החל ויישוב סכסוכים</strong></h1><p>9.1. תוקפו ופרשנותו של הסכם זה יהיו כפופים לחוקים החלים בשטחה היבשתי של הרפובליקה העממית של סין. בהעדר הוראות משפטיות ישימות, תהיה אפשרות להתייחס לנהגים עסקיים בינלאומיים ו/או לנהגים עסקיים בכלל.</p><p>9.2. הסכם זה נחתם במחוז שוהוי, שנחאי, סין.</p><p><strong>9.3. הן המשתמש והן Imilab מסכימים כי יישובו של כל סכסוך הנובע מהשירותים ייעשה תחילה בדרך של התייעצויות בין הצדדים. אם לא תהיה אפשרות להגיע להסדר בדרך של התייעצויות כאמור, יהיה כל צד רשאי להביא את המחלוקת בפני בית המשפט בעל סמכות הדיון במקום חתימתו של הסכם זה.</strong></p><h1>10. שונות</h1><p>10.1. ייתכן כי עבור כל שירות הניתן באמצעות התוכנה יחול הסכם נפרד ומערך של כללים עסקיים קשורים, וכן כיו"ב (להלן, יחדיו, 'הסכם נפרד'). לכן, עליך לקרוא ולהסכים להסכם הנפרד הישים לפני השימוש בשירות ספציפי כזה.</p><p>10.2. הסכם זה ייכנס לתוקפו ב-<strong>6 באוקטובר, 2020</strong>.</p><p>10.3. הכותרות לכל תנאיו של הסכם זה מיועדות אך ורק להקלת ההתייחסות אליהם ויש להתעלם מהן בפרשנות הסכם זה.</p><p>10.4. היה והוראה כלשהי מהוראות הסכם זה תיעשה בלתי תקפה או בלתי אכיפה מכל סיבה שהיא, יישארו יתר ההוראות של הסכם זה במלוא תוקפן וימשיכו לחייב את שני הצדדים להסכם.</p><p>Imilab</p></div>
    <br/>
    <br/>


</body></html>