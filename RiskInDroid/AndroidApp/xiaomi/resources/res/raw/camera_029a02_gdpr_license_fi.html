<!DOCTYPE html><html><head><meta charset='UTF-8'></head><body>
    <div id='FI'><p><strong>Ohjelmiston käyttöoikeus- ja palvelusopimus</strong></p><p><strong>[Tärkeä huomautus]</strong></p><p><a id="_Hlk513026998"></a>Shanghai Imilab Technology Co., Ltd. (tästä lähtien "Imilab") muistuttaa täten käyttäjää lukemaan ohjelmiston käyttöoikeus- ja palvelusopimuksen (tämä "sopimus") huolella ja ymmärtämään sen täysin. <strong>Käyttäjän on luettava ja ymmärrettävä täysin tämän sopimuksen ehdot, erityisesti ne, jotka koskevat poikkeuksia Imilabin korvausvelvollisuudessa tai rajoittamista, kiistojen ratkaisemista ja soveltuvia lakeja.</strong> <strong>Pyydämme kiinnittämään huomiota korvausvelvollisuuden poikkeuksia tai sen rajoittamista koskeviin ehtoihin, jotka on kirjoitettu paksulla tekstillä. Lue tämä sopimus huolella ja joko hyväksy tai hylkää se (alaikäisen on luettava tämä sopimus laillisen huoltajansa seurassa). Lataamalla, asentamalla ja käyttämällä ohjelmistoa sekä luomalla tilin ja kirjautumalla sille hyväksyt nämä ehdot ja sen, että ne velvoittavat sinua täysin.</strong></p><p><strong>Imilab varaa oikeuden tehdä muutoksia tähän sopimukseen. Tämän sopimuksen päivitetyt ehdot julkaistaan virallisella sivustolla tai ohjelmistossa, ja ne astuvat voimaan julkaisupäivänä.</strong> Käyttäjä voi ladata ja asentaa ohjelmiston uudelleen ja lukea tämän sopimuksen ehtojen tuoreimman version sivustolla. <strong>Jos et hyväksy muutettuja ehtoja sen jälkeen, kun Imilab on tehnyt muutoksia tämän sopimuksen ehtoihin, lopeta välittömästi "Mi 360° Home Security Camera 2K -turvakamera</strong>"<strong> käyttö; jos käyttäjä jatkaa "Mi 360° Home Security Camera 2K -turvakamera"</strong><a id="OLE_LINK5"></a><strong> -tuotteen ohjelmiston ja Imilabin tarjoamien palveluiden käyttöä, hänen katsotaan hyväksyneen tämän sopimuksen muutetut ehdot.</strong></p><h1><strong>1. Yleiset ehdot</strong></h1><p>1.1. Tämä sopimus solmitaan sinun (tästä lähtien "käyttäjä") ja Imilabin sekä sen tuotantokumppanin (tästä lähtien "kumppani") välillä, ja se koskee käyttäjän suorittamaa Imilabin "Mi 360° Home Security Camera 2K -turvakamera" -tuotteen ohjelmiston (tästä lähtien "ohjelmisto") latausta, asennusta ja käyttöä sekä siihen liittyvien Imilabin palveluiden käyttöä.</p><p>1.2. Imilab tarjoaa ohjelmiston ja palvelut asennettavaksi muun muassa älymobiilipäätelaitteisiin, jotta mainitun älypäätteen käyttäjälle voidaan tarjota Imilabin palveluita.</p><p>1.3. Imilab omistaa ohjelmiston ja palvelut sekä niiden käyttöoikeuden.</p><h1><strong>2. Ohjelmiston käyttöoikeuden laajuus</strong></h1><p>2.1. Imilab myöntää käyttäjälle henkilökohtaisen, ei-siirrettävän ja ei-eksklusiivisen oikeuden käyttää ohjelmistoa ilman alilisensointioikeutta.</p><p>2.2. Käyttäjä saa asentaa ohjelmiston, käyttää sitä, esittää sen ja suorittaa sitä yhdessä mobiilipäätelaitteessa muissa kuin kaupallisissa tarkoituksissa. Käyttäjä ei kuitenkaan saa asentaa, käyttää tai suorittaa ohjelmistoa kaupallisissa tarkoituksissa. Käyttäjä ei saa kopioida, muuttaa tai muokata mitään ohjelmiston tietoja tai mitään ohjelmiston suorittamisen aikana päätteen muistiin julkaistuja tietoja tai interaktiivisia tietoja, jotka tuotetaan asiakaslaitteen ja palvelimen välillä ohjelmiston suorittamisen aikana, eikä hän saa suorittaa ohjelmistoa laajennusten kanssa tai luoda mitään johdannaistöitä missään muodossa, mukaan lukien mm. laajennuksia, tai käyttää ohjelmistoa ja siihen liittyviä järjestelmiä luvattomien kolmannen osapuolen työkalujen/palveluiden kautta. Jos sinun on myytävä tai kopioitava ohjelmisto tai jaeltava sitä kaupallisesti, kuten esiasentamalla ohjelmiston tai sisällyttämällä sen ohjelmistopakettiin, sinun on saatava siihen kirjallinen lupa ja lisenssi Imilabilta.</p><p>2.3. Käyttäjä ei saa ilman Imilabin lupaa asentaa ohjelmistoa muihin päätelaitteisiin, joita Imilab ei nimenomaisesti salli, mukaan lukien mm. digiboksit, pelikonsolit, televisiot, DVD-soittimet jne.</p><p>2.4. Käyttäjä saa kopioida ohjelmiston käyttääkseen ohjelmistoa ja palveluita, mutta kopiota saa käyttää ainoastaan varmuuskopiona. Varmuuskopion on sisällettävä kaikki alkuperäisohjelmiston sisältämät tekijänoikeustiedot.</p><p>2.5. Imilab ei myönnä käyttäjälle muita oikeuksia kuin mitä tässä sopimuksessa nimenomaisesti myönnetään. Jos käyttäjä aikoo käyttää mitään muuta oikeutta, hänen on saatava siihen etukäteen kirjallinen suostumus Imilabilta.</p><h1><strong>3. Ohjelmiston hankkiminen, asentaminen ja päivittäminen</strong></h1><p>3.1. Käyttäjä lataa ja asentaa ohjelmiston sivustolta tai Imilabin ohjeistamalla tavalla. Älä lataa ohjelmistoa muualta kuin ohjeistetuilta sivustoilta, jotta mobiililaitteisiin ei pääse haittaohjelmia, jotka saattavat tuhota käyttäjän tietoja ja hankkia käyttäjän yksityisiä tietoja. Jos hankit ohjelmiston tai asennusohjelman, jolla on sama nimi kuin ohjelmistolla, kolmannelta osapuolelta, jota Imilab ei ole valtuuttanut, Imilab ei voi taata, että se toimii normaaliin tapaan, eikä Imilab ole korvausvelvollinen tästä sinulle mahdollisesti koituvista menetyksistä.</p><p>3.2. Käyttäjän on valittava asennettua päätelaitetta vastaava ohjelmistoversio. Muussa tapauksessa käyttäjä ottaa vastuulleen kaikki ohjelmisto-ongelmat, laiteongelmat ja vauriot, jotka johtuvat ohjelmistoversion ja laitemallin välisestä yhteensopimattomuudesta.</p><p>3.3. Käyttökokemusta parannellakseen ja palvelun sisällön optimoidakseen Imilab varaa oikeuden tarjota ohjelmistosta korvaavan, muutetun tai päivitetyn version sekä oikeuden veloittaa tällaisista korvaamisista, muutoksista ja päivityksistä, mutta tällaisiin veloituksiin pyydetään ennakkosuostumuksesi. Ohjelmisto ottaa päivityskehoteominaisuuden käyttöön oletuksena. Käyttäjän käyttämästä ohjelmistoversiosta riippuen Imilab saattaa tarjota käyttäjälle mahdollisuuden päättää, haluaako hän ottaa mainitun ominaisuuden käyttöön. Kun ohjelmistosta julkaistaan uusi versio, Imilab ei takaa, että ohjelmiston vanhempi versio olisi enää käytettävissä.</p><h1><strong>4. Käyttötiedot</strong></h1><p><strong>4.1. Käyttäjä saa käyttää ohjelmistoa ja palveluita tämän sopimuksen ja lakien mukaisesti. Käyttäjä ei saa tehdä seuraavia:</strong></p><p>4.1.1. Poistaa mitään tekijänoikeustietoja ohjelmistosta ja muista kopioista tai muuttaa, poistaa tai ohittaa ohjelmiston teknisiä toimintoja, jotka suojelevat immateriaaliomaisuusoikeuksia;</p><p>4.1.2. Takaisinmallintaa ohjelmistoa esimeriksi purkamalla tai muutoin pyrkiä selvittämään ohjelmiston lähdekoodin;</p><p>4.1.3. Lisätä, poistaa tai muuttaa ohjelmiston ominaisuuksia tai toimintaa muokkaamalla tai väärentämällä ohjeita ja tietoja ohjelmiston toiminnan aikana tai muutoin käyttää tai mainostaa julkisesti ohjelmistoa tai keinoja, joita käytetään yllä kuvattuihin tarkoituksiin, oli kyse kaupallisista tarkoituksista tai ei;</p><p>4.1.4. Käyttää ohjelmistoa minkään verkon turvallisuudelle haitallisten toimintojen suorittamiseen, kuten mm. luvattomien tietojen tai luvattomien palvelinten/tilien käyttö, luvaton pääsy julkisiin verkkoihin tai toisten käyttöjärjestelmiin ja minkään tallennettujen tietojen poistaminen, muokkaaminen tai lisääminen, luvattomat yritykset tunnistaa, skannata tai testata ohjelmistojärjestelmän tai verkon heikkouksia tai tehdä muita asioista, jotka ovat tuhoisia verkon turvallisuudelle, yrittää peukaloida tai tuhota ohjelmistojärjestelmän tai sivuston normaalia toimintaa, levittää tahallisesti haittaohjelmia tai viruksia tai ryhtyä muihin toimiin, jotka tuhoavat normaalit verkon informaatiopalvelut tai haittaavat niitä, tai väärentää TCP/IP-datapakettien nimiä täysin tai osittain;</p><p>4.1.5. Kirjautua ohjelmistoon ja palveluihin tai käyttää niitä sellaisen kolmannen osapuolen yhteensopivan ohjelmiston tai järjestelmän kautta, jota Imilab ei ole kehittänyt, valtuuttanut tai hyväksynyt, tai valmistaa, julkaista tai levittää yllä mainittuja työkaluja;</p><p>4.1.6. Tehdä mitään ohjelmistolla tai sen sisältämillä tiedoilla ilman Imilabin kirjallista suostumusta, mukaan lukien mm. ohjelmiston käyttö, vuokraaminen, lainaaminen, kopiointi, muuntelu, linkittäminen, jälleentuotanto, kokoaminen, lanseeraus, julkaisu, peilikuvasivuston laatiminen ja ohjelmiston luvaton käyttö siihen liittyvien johdannaistuotteiden, töiden, palveluiden, laajennusten, yhteensopivuuksien tai kytkentöjen kehittämiseen;</p><p>4.1.7. Käyttää ohjelmistoa minkään sellaisen sisällön julkaisemiseen, siirtämiseen, levittämiseen tai säilyttämiseen, joka rikkoo paikallisia lakeja ja säädöksiä;</p><p>4.1.8. Käyttää ohjelmistoa minkään sellaisen sisällön julkaisemiseen, siirtämiseen, levittämiseen tai säilyttämiseen, joka loukkaa muiden laillisia oikeuksia, kuten immateriaaliomaisuusoikeuksia ja ammattisalaisuuksia;</p><p>4.1.9. Käyttää ohjelmistoa mainostietojen tai roskapostin julkaisemiseen, lähettämiseen tai levittämiseen;</p><p>4.1.10. Käyttää Imilabin tarjoamaa ohjelmistoa ja muita palveluita millään laittomalla tavalla; mihinkään laittomaan tarkoitukseen tai millään tavalla, joka ei ole tämän sopimuksen kattaman lisensoidun käytön mukaista;</p><p><strong>4.2. Tietojen julkaisutiedot</strong></p><p>4.2.1. Voit käyttää ohjelmistoa julkaistaksesi tietoja, kuten näkymiä, dataa, tekstiä, tietoja, käyttäjätunnuksia, kuvia, valokuvia, henkilötietoja, audio- ja videotiedostoja, linkkejä jne., jotka olet luonut itse tai joihin sinulla on julkaisuoikeus. Sinun on taattava, että sinulla on immateriaaliomaisuusoikeudet tai että olet saanut laillisen valtuutuksen lähettämääsi tietoon ja että se, miten käytät ohjelmistoa ja palveluita, ei loukkaa minkään kolmannen osapuolen laillisia oikeuksia tai intressejä.</p><p>4.2.2. Kun käytät ohjelmistoa, sinun on noudatettava paikallisia lakeja ja säädöksiä.</p><p>4.2.3. Et saa käyttää ohjelmistoa muun muassa seuraavien toimintojen suorittamiseen:</p><p>4.2.3.1. Tuottaa, kopioida, julkaista, levittää tai säilyttää mitään seuraavista sisällöistä, jotka ovat paikallisten lakien ja säädösten vastaisia;</p><p>4.2.3.2. Julkaista, siirtää, levittää tai säilyttää mitään sisältöä, joka loukkaa muiden laillisia oikeuksia, kuten maineoikeutta, muotokuvaoikeutta, immateriaaliomaisuusoikeuksia ja ammattisalaisuuksia;</p><p>4.2.3.3. Keksiä tietoja tai salata totuuden johtaaksesi muita harhaan tai pettääksesi heitä;</p><p>4.2.3.4. Julkaista, lähettää tai levittää mainostietoja tai roskapostia;</p><p>4.2.3.5. Osallistua muihin toimiin, jotka rikkovat paikallisia lakeja ja säädöksiä jne.</p><p>4.2.4. Et saa tehdä ohjelmistolla mitään kaupallista ilman Imilabin lupaa, kuten mainostaa tai myydä tuotteita.</p><p><strong>4.3. Ymmärrät ja hyväksyt, että:</strong></p><p><strong>4.3.1. Imilab määrittää, epäilläänkö käyttäjää yllä mainittujen käyttötietojen rikkomisesta, ja tällaisen määrityksen tuloksista riippuen se saattaa keskeyttää tai irtisanoa sinulle myönnetyn käyttöoikeuden tai ryhtyä muihin tämän sopimuksen mukaisiin rajoittaviin toimenpiteisiin;</strong></p><p><strong>4.3.2. Imilab poistaa suoraan kaikki käyttäjän lisensoidun ohjelmiston käytön aikana julkaisemat tiedot, joiden epäillään olevan laittomia tai loukkaavan muiden laillisia oikeuksia tai tätä sopimusta;</strong></p><p><strong>4.3.3. Jos rikot yllä mainittuja käyttötietoja ja siten aiheutat vahinkoa kolmansille osapuolille, sinun on otettava korvausvelvollisuus itsenäisesti omiin nimiisi ja pidettävä Imilabia syyttömänä kaikkiin tällaisesta aiheutuviin menetyksiin ja kustannuksiin;</strong></p><p><strong>4.3.4. Käyttäjä vapauttaa Imilabin vastuusta ja pitää sitä syyttömänä kaikkiin menetyksiin, kolmannen osapuolen vaateisiin, hallinnollisiin rangaistuksiin, vahinkoihin ja/tai kuluihin, mukaan lukien kohtuulliset asianajajan palkkiot sekä tutkimus- ja todisteidenkeruukulut, jotka koituvat Imilabille sen takia, että käyttäjä on rikkonut aiheeseen liittyviä lakeja tai tätä sopimusta.</strong></p><h1><strong>5. Tietosuojakäytäntö ja henkilötietojen suojeleminen</strong></h1><p>5.1. Henkilötietojesi suojeleminen on tärkeää Imilabille. Voidakseen tarjota ohjelmiston ominaisuuksia ja parantaa käyttökokemusta Imilab kerää tietyn tyyppisiä tietoja, jotka kuvataan tietosuojakäytännössä. Keräämme, käytämme ja suojelemme tietojasi tietosuojakäytännön mukaisesti. Tietosuojakäytäntö on luettavissa seuraavalla sivustolla <a id="OLE_LINK7"></a><a id="OLE_LINK6"></a><a href="https://www.imilab.com/doc/029/privacy/privacy.html">https://www.imilab.com/doc/029/privacy/privacy.html</a>.</p><p><strong>5.2. Saatamme ajoittain jakaa Xiaomin kanssa Xiaomi/Mijia/Mitu tuotemerkkeihin ja -palveluihin liittyviä tietoja tarjotaksemme ja parannellaksemme Xiaomin ja Mi Ekosysteemi -yritysten jännittäviä tuotteita ja palveluita (mukaan lukien ohjelmistoja ja laitteistoja) ja tarjotaksemme parempia ominaisuuksia ja paremman käyttökokemuksen.</strong></p><h1><strong>6. Palveluriski ja vastuuvapautuslausunto</strong></h1><p>6.1. Käyttäjän on hankittava laite, joka tarvitaan, jotta mobiilipäätelaite voi muodostaa Internet-yhteyden ja käyttää teleliikenteen lisäarvopalveluita, ja hänen on huolehdittava tiedonsiirtokustannuksista, informaatiokuluista ja muista henkilökohtaisen mobiilipäätelaitteen Internet-yhteydestä koituvista kustannuksista ja kolmansien osapuolten (mukaan lukien mm. teleliikennepalveluiden ja mobiilitiedonsiirtoyhteyden tarjoajat) veloittamista kustannuksista. Jos tarvitset teleliikenteen arvonlisäpalveluita, suosittelemme tarkistamaan hinnan teleliikenteen lisäarvopalvelun tarjoajalta.</p><p><strong>6.2. Imilab ja sen kumppani eivät ole korvausvelvollisia mistään käyttäjän kärsimästä menetyksestä tämän johtuessa kolmansiin osapuoliin liittyvistä syistä, kuten tiedonsiirtoyhteyden katkeaminen, tekninen ongelma, verkko- tai mobiilipäätelaitteen vika, järjestelmän epävakaus tai muut erilaiset ylivoimaiset esteet.</strong></p><p><strong>6.3. Ohjelmisto, kuten useimmat muut Internet-ohjelmistot, saattaa olla alttiina mm. sellaisille tekijöille kuin käyttäjän syyt, verkkopalvelun laatu, sosiaalisten ympäristöjen eroavuudet jne., ja se saattaa myös olla altis erilaisiin tietoturvaongelmiin liittyvälle kiusaamiselle, kuten käyttäjän tietojen käyttö muiden toimesta, josta seuraa kiusaamista tosielämässä; sekä sille, että käyttäjän muut lataamat ja asentamat ohjelmat tai muut käyttäjän käyttämät sivustot saattavat sisältää troijalaisia ja muita viruksia, mikä uhkaa käyttäjän päätelaitteen informaation ja tietojen turvallisuutta ja näin saattaa vaikuttaa ohjelmiston normaaliin käyttöön. Käyttäjän tulee kasvattaa tietoisuuttaan tietoturvasta ja käyttäjän tietojen suojelemisesta ja kiinnittää huomiota salasanasuojauksen vahvistamiseen välttääkseen menetykset ja kiusaamisen.</strong></p><p><strong>6.4. Kun käyttäjä käyttää ohjelmistoa tai pyytää Imilabia toimittamaan tiettyjä palveluita, ohjelmisto saattaa pyytää kolmannen osapuolen järjestelmää tai ohjelmistoa tukemaan käyttöä tai pääsyä. Tällöin kolmas osapuoli tarjoaa käytön tai pääsyn tulokset. Imilab ei takaa mainitun järjestelmän tai ohjelmiston tuen kautta saatujen tulosten turvallisuutta, täsmällisyyttä tai tehokkuutta, eikä Imilab ota mitään muita epävarmoja riskejä; jos tällaisesta aiheutuu mitään kiistoja tai vahinkoja, Imilab ei ole niistä korvausvelvollinen.</strong></p><p><strong>6.5. Imilab pyytää erityisesti käyttäjää kiinnittämään huomiota siihen, että suojellakseen yrityksen liiketoiminnan kehitystä ja säädösten autonomisuutta Imilabilla on oikeus muuttaa palveluita tai keskeyttää ne milloin tahansa ilmoittamatta siitä käyttäjälle siitä koitumatta korvausvelvollisuutta käyttäjää tai mitään kolmatta osapuolta kohtaan.</strong></p><p><strong>6.6. Paitsi kuten laeissa ja säädöksissä nimenomaisesti säädetään, teemme parhaamme taataksemme, että ohjelmisto, teknologia ja niihin liittyvät tiedot ovat turvallisia, tehokkaita, täsmällisiä ja luotettavia; kuitenkin olemassa olevasta teknologiasta johtuen käyttäjä ymmärtää, että Imilab ei kykene takaamaan tätä.</strong></p><p><strong>6.7. Käyttäjä on yksin vastuussa kaikista henkilökohtaisista loukkaantumisista ja satunnaisista sekä seuraamuksellisista vahingoista mukaan lukien mm. voiton menetys, tietojen menetys, liiketoiminnan keskeytyminen ja muut kaupalliset vahingot, jotka johtuvat seuraavista tai liittyvät niihin: (1) lisensoidun ohjelmiston käyttö tai käytön epäonnistuminen; (2) ohjelmiston luvaton käyttö tai käyttäjän tietojen muuntelu kolmannen osapuolen toimesta; (3) käyttäjälle ohjelmiston käytön aikana aiheutuneet kustannukset ja menetykset; (4) käyttäjän väärinymmärrykset ohjelmistosta; (5) muut ohjelmistoon liittyvät menetykset, jotka syntyvät muista kuin Imilabista johtuvista syistä.</strong></p><p><strong>6.8. Jos käyttäjän ja muiden ohjelmiston käyttäjien käytöksestä missä tahansa ohjelmistossa tai käyttäjän harhaanjohtamisesta tai pettämisestä aiheutuu tai saattaa aiheutua henkilökohtaista tai taloudellista vahinkoa tai menetyksiä, syyllinen osapuoli omaksuu kaiken tästä koituvan korvausvelvollisuuden.</strong></p><h1><strong>7. Lausunto immateriaaliomaisuusoikeuksista</strong></h1><p>7.1. Imilab on ohjelmiston immateriaaliomaisuusoikeuden haltija. Kaikki ohjelmistoon liittyvät immateriaaliomaisuusoikeudet, kuten tekijänoikeus, tavaramerkki, patentti, ammattisalaisuus jne., sekä kaikki ohjelmistoon liittyvät tiedot (mukaan lukien mm. teksti, kuvat, äänet, videot, grafiikat, liittymän rakenne, asettelu, data ja sähköiset asiakirjat jne.) ovat paikallisten lakien ja säädösten ja asiaan kuuluvien kansainvälisten sopimusten suojelemia. Imilabilla on yllä mainitut immateriaaliomaisuusoikeudet Xiaomi-/Mijia-/Mitu-tavaramerkkiä lukuunottamatta.</p><p>7.2. Käyttäjä ei saa itsenäisesti käyttää tai siirtää mitään yllä mainittuja immateriaaliomaisuusoikeuksia missään taloudellisessa tai muunlaisessa tarkoituksessa tai sallia minkään kolmannen osapuolen tehdä niin saamatta siihen ensin kirjallista suostumusta Imilabilta. Imilab pidättää oikeuden vaatia laillista vastuuta tällaisiin toimiin.</p><h1><strong>8. Muutokset</strong></h1><p><strong>8.1. Imilab varaa oikeuden ajoittain muuttaa tämän sopimuksen ehtoja yksinomaan omasta päätöksestään, ja kaikki tällaiset muutetut ehdot julkaistaan oikea-aikaisesti asianmukaisilla sivustoilla. Jos et hyväksy jotain muutosta, sinun on peruutettava palvelut omasta aloitteestasi. Jos jatkat palveluiden käyttämistä, sinun katsotaan hyväksyneen muutettu sopimus.</strong></p><p><strong>8.2. Imilab tai kumppani varaa oikeuden muokata tai muuttaa ajoittain ja yksinomaan omasta päätöksestään tarjottuja maksullisia palveluita, veloituskriteeriä, veloitustapaa, palvelumaksuja ja palvelun ehtoja. Palveluita tarjotessaan Imilab saattaa alkaa veloittamaan joiltain käyttäjiltä tiettyjä maksuja nyt tai tulevaisuudessa. Jos käyttäjä kieltäytyy maksamasta tällaisia maksuja, käyttäjä ei kykene käyttämään asianmukaisia palveluita veloituksen alettua. </strong>Imilab ja kumppani pyrkivät parhaansa mukaan ilmoittamaan käyttäjälle kaikista muutoksista sähköpostitse tai muulla tavalla.</p><h1><strong>9. Sovellettava laki ja kiistojen ratkaiseminen</strong></h1><p>9.1. Tämä sopimus ja sen tulkinta ovat Manner-Kiinan lakien alaisia. Jos tiettyä lainkohtaa ei ole olemassa, voidaan käyttää kansainvälisiä liiketoimintakäytäntöjä ja/tai muita liiketoimintakäytäntöjä.</p><p>9.2. Tämä sopimus on allekirjoitettu Xuhuin alueella, Shanghaissa, Kiinassa.</p><p><strong>9.3. Sekä käyttäjä että Imilab suostuvat siihen, että kaikki palveluista johtuvat kiistat pyritään ensin sovittelemaan osapuolten välisellä konsultaatiolla. Jos tällaiset konsultaatiot eivät johda sovintoon, molemmilla osapuolilla on oikeus toimittaa kiista pätevän lainkäyttöalueen oikeuteen, joka on vastuussa paikasta, jossa tämä sopimus on allekirjoitettu.</strong></p><h1>10. Muuta</h1><p>10.1. Ohjelmiston tietyillä palveluilla saattaa olla erillinen sopimus ja siihen liittyvät liiketoimintasäännöt tms. (tästä lähtien kollektiivisesti "erillinen sopimus"), joten luethan ja hyväksythän asianmukaisen erillisen sopimuksen ennen tällaisen tietyn palvelun käyttöä.</p><p>10.2. Tämä sopimus tulee voimaan <strong>6. lokakuuta 2020</strong>.</p><p>10.3. Kaikkien tämän sopimuksen ehtojen otsikot on tarkoitettu yksinomaan helpottamaan lukemista, ja ne jätetään huomiotta tätä sopimusta tulkittaessa.</p><p>10.4. Jos mikään tämän sopimuksen ehto on mistä tahansa syystä mitätön tai täytäntöönpanokelvoton nyt tai tulevaisuudessa, muut sopimuksen ehdot pysyvät täysin voimassa ja sitovat edelleen molempia osapuolia.</p><p>Imilab</p></div>
    <br/>
    <br/>


</body></html>