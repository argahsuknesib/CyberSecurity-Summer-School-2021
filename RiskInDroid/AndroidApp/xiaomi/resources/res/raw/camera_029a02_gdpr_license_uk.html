<!DOCTYPE html><html><head><meta charset='UTF-8'></head><body>
    <div id='UK'><p><strong>Угода про ліцензування й обслуговування програмного забезпечення</strong></p><p><strong>[Важлива примітка]</strong></p><p><a id="_Hlk513026998"></a>Shanghai Imilab Technology Co., Ltd. (далі – «Imilab») цим нагадує користувачеві про необхідність уважно прочитати та повністю зрозуміти цю Угоду про ліцензування й обслуговування програмного забезпечення (далі – «Угода»). <strong>Користувач повинен уважно ознайомитися з умовами цієї Угоди, зокрема з положеннями, які стосуються виключення або обмеження відповідальності Imilab, урегулювання суперечок, а також застосовних законів.</strong> <strong>Приділіть особливу увагу положенням, що стосуються відмови від відповідальності або її обмеження, які виділено жирним шрифтом. Після уважного вивчення Угоди прийміть або відхиліть її умови (неповнолітні повинні читати цю Угоду в присутності свого офіційного опікуна). Завантажуючи, встановлюючи та використовуючи програмне забезпечення, а також створюючи свій обліковий запис і входячи до нього, ви погоджуєтеся прийняти умови цієї Угоди.</strong></p><p><strong>Imilab зберігає за собою право вносити зміни в цю Угоду. Оновлені умови цієї Угоди публікуються на офіційному веб-сайті або в програмному забезпеченні й набувають чинності в день публікації.</strong> Користувач може повторно завантажити й установити програмне забезпечення, а також ознайомитися з найновішою версією положень цієї Угоди на веб-сайті. <strong>Якщо після внесення компанією Imilab змін в умови цієї Угоди ви не приймаєте оновлені положення, негайно припиніть користуватися програмним забезпеченням і послугами для «IP-камери домашнього відеоспостереження 360° Mi 2K», що надаються компанією Imilab. продовжуючи користуватися програмним забезпеченням і послугами для «IP-камери домашнього відеоспостереження 360° Mi 2K»,</strong><a id="OLE_LINK5"></a><strong> ви приймаєте змінені положення цієї Угоди.</strong></p><h1><strong>1. Загальні положення</strong></h1><p>1.1. Ця Угода укладається між вами (далі – «Користувач») і компанією Imilab разом із її функціональним партнером (далі – «Партнер») відносно завантаження, встановлення й використання програмного забезпечення для «IP-камери домашнього відеоспостереження 360° Mi 2K» (далі – «Програмне забезпечення»), надане Imilab і використання відповідних послуг компанії Imilab.</p><p>1.2. Програмне забезпечення та послуги надаються компанією Imilab для встановлення на (серед іншого) мобільних пристроях Користувача для отримання ним доступу до послуг Imilab.</p><p>1.3. Права володіння та керування Програмним забезпеченням і послугами належать Imilab.</p><h1><strong>2. Сфера ліцензування Програмного забезпечення</strong></h1><p>2.1. Imilab надає Користувачеві персональну невиключну ліцензію, яка не підлягає передачі, на користування Програмним забезпеченням без права субліцензування.</p><p>2.2. Користувач може встановлювати, застосовувати, відображати й запускати Програмне забезпечення на одному мобільному пристрої в некомерційних цілях. Проте Користувач не може встановлювати, використовувати або запускати Програмне забезпечення в комерційних цілях. Користувач не повинен копіювати, змінювати або модифікувати дані Програмного забезпечення, дані, що надсилаються в пам’ять кінцевого пристрою під час роботи Програмного забезпечення, або інтерактивні дані, що генеруються в разі взаємодії клієнта із сервером під час роботи Програмного забезпечення. Користувач не повинен запускати Програмне забезпечення з додатковими модулями, створювати жодних похідних робіт у будь-якій формі, зокрема додаткових модулів, а також отримувати доступ до Програмного забезпечення та відповідних систем за допомогою несанкціонованих сторонніх інструментів або послуг. Для продажу, копіювання або комерційного розповсюдження Програмного забезпечення (наприклад, попереднього встановлення або об’єднання ПЗ в пакет) необхідно отримати письмовий дозвіл і ліцензію Imilab.</p><p>2.3. Без дозволу компанії Imilab Користувач не повинен установлювати Програмне забезпечення на інших пристроях, які явно не схвалено Imilab, зокрема на телевізійних та ігрових приставках, телевізорах, DVD-плеєрах тощо.</p><p>2.4. Користувач може створити копію Програмного забезпечення з метою використання Програмного забезпечення та послуг, але ця копія має використовуватися лише як резервна. Резервна копія має містити всю інформацію про авторські права, яку наведено в оригінальному Програмному забезпеченні.</p><p>2.5. Якщо це явно не дозволено цією Угодою, компанія Imilab не надає Користувачеві інші права. Якщо Користувач має намір скористатися будь-яким іншим правом, він повинен заздалегідь отримати письмову згоду Imilab.</p><h1><strong>3. Придбання, встановлення й оновлення Програмного забезпечення</strong></h1><p>3.1. Користувач має завантажити й установити Програмне забезпечення з веб-сайту або в спосіб, визначений Imilab. Не завантажуйте Програмне забезпечення з невідомих веб-сайтів, щоб уникнути зараження мобільних пристроїв шкідливими програмами, які можуть знищити дані користувача або заволодіти приватною інформацією користувача. Якщо ви придбаєте Програмне забезпечення або програму для встановлення з такою ж назвою, що й це Програмне забезпечення, у третьої сторони, не уповноваженої компанією Imilab, Imilab не зможе гарантувати, що таке програмне забезпечення або програма буде нормально працювати, і не нестиме відповідальності за будь-яку заподіяну вам шкоду в таких випадках.</p><p>3.2. Користувач повинен обрати версію Програмного забезпечення, що відповідає пристрою, на якому вона встановлюється. В іншому разі відповідальність за будь-які проблеми з Програмним забезпеченням, пристроєм, а також будь-які пошкодження, спричинені невідповідністю версії Програмного забезпечення й моделі пристрою, нестиме виключно Користувач.</p><p>3.3. Заради покращення взаємодії з Користувачем і оптимізації послуг Imilab залишає за собою право замінювати, модифікувати й оновлювати версію Програмного забезпечення, а також брати за це плату, але перед тим має отримати вашу згоду. За замовчуванням у Програмному забезпеченні активовано функцію нагадування про необхідність оновлення. Залежно від установленої версії Програмного забезпечення Imilab надає Користувачеві змогу самостійно вирішувати, чи активувати цю функцію. Imilab не гарантує, що після випуску нової версії Програмного забезпечення старі версії працюватимуть належним чином.</p><h1><strong>4. Технічні характеристики використання</strong></h1><p><strong>4.1. Користувач може застосовувати Програмне забезпечення та послуги відповідно до умов цієї Угоди й чинного законодавства. Користувачу заборонено здійснювати наведені далі дії:</strong></p><p>4.1.1. Видаляти будь-яку інформацію про авторські права в Програмному забезпеченні та його копіях, змінювати, знищувати або обходити технічні заходи, вжиті в Програмному забезпеченні для захисту прав інтелектуальної власності.</p><p>4.1.2. Здійснювати зворотну розробку Програмного забезпечення (наприклад, розбирання й декомпілювання) або інші спроби отримати вихідний код Програмного забезпечення.</p><p>4.1.3. Додавати, вилучати або змінювати функції або ефекти запуску Програмного забезпечення, змінюючи або підробляючи інструкції та дані під час роботи Програмного забезпечення; іншим чином застосовувати або поширювати програми чи методи для досягнення вищезазначеного як у комерційних, так і в некомерційних цілях.</p><p>4.1.4. Застосовувати Програмне забезпечення для будь-яких дій, що завдають шкоди мережевій безпеці, зокрема: для використання незаконно отриманих даних або для несанкціонованого доступу до серверів чи акаунтів; несанкціонованого доступу до загальнодоступних мереж або операційних систем інших користувачів і знищення чи модифікації будь-якої розміщеної там інформації або додавання чогось до неї; несанкціонованих спроб виявлення, сканування або тестування слабких місць системи Програмного забезпечення чи мережі, а також інших дій, що є шкідливими для мережевої безпеки; спроб порушення належної роботи системи Програмного забезпечення або веб-сайту чи їхнього пошкодження, навмисного поширення шкідливих програм або вірусів чи виконання інших дій, що є втручанням у роботу мережевих інформаційних послуг або є шкідливими для них; підроблення імені або частини імені пакета даних TCP/IP.</p><p>4.1.5. Здійснювати вхід або використовувати Програмне забезпечення та послуги через сумісне програмне забезпечення або системи третьої сторони, які не розроблено, не дозволено й не схвалено Imilab, а також виготовляти, оприлюднювати й поширювати зазначені засоби.</p><p>4.1.6. Без письмової згоди компанії Imilab робити будь-що з Програмним забезпеченням або інформацією, що міститься в ньому, для розробки похідних продуктів, послуг, плагінів, а також для забезпечення сумісності або взаємозв’язку, зокрема шляхом використання, лізингу, позичання, копіювання, модифікації, відтворення, трансляції, випуску, публікації, створення дзеркального веб-сайту, несанкціонованого використання Програмного забезпечення або надання посилання на нього.</p><p>4.1.7. Використовувати Програмне забезпечення для публікування, передавання, розповсюдження або зберігання будь-якого вмісту, який порушує місцеві закони і вимоги нормативних документів.</p><p>4.1.8. Використовувати Програмне забезпечення для публікування, передавання, розповсюдження або зберігання будь-якого вмісту, що порушує законні права, як-от права інтелектуальної власності та комерційну таємницю інших осіб.</p><p>4.1.9. Використовувати Програмне забезпечення для публікування, передавання або поширення рекламної інформації або спаму в групових розсилках.</p><p>4.1.10. Використовувати Програмне забезпечення й інші послуги Imilab в будь-який незаконний спосіб, для будь-яких незаконних цілей або будь-яким чином, що порушує умови використання в рамках цієї Угоди.</p><p><strong>4.2. Технічні характеристики для публікації інформації</strong></p><p>4.2.1. Ви можете використовувати Програмне забезпечення для поширення такої інформації, як особисті думки, факти, текст, відомості, імена користувачів, зображення, фотографії, особисті дані, звукові чи відеофайли, посилання тощо, створені вами або такі, які ви маєте право публікувати. Ви повинні гарантувати, що маєте права інтелектуальної власності або отримали законний дозвіл стосовно інформації, яку ви завантажили, а також що використання вами Програмного забезпечення та послуг не порушує жодних законних прав або інтересів будь-якої третьої сторони.</p><p>4.2.2. Використовуючи Програмне забезпечення, ви зобов’язуєтеся дотримуватись усіх місцевих законів і норм.</p><p>4.2.3. Ви не маєте права використовувати Програмне забезпечення для здійснення наступних дій, зокрема</p><p>4.2.3.1. Створення, відтворення, публікація, розповсюдження та зберігання контенту, який порушує місцеве законодавство.</p><p>4.2.3.2. Публікування, передавання, розповсюдження та зберігання вмісту, що порушує законні права, зокрема право на репутацію, іміджеві права, права на інтелектуальну власність і комерційні таємниці третіх сторін.</p><p>4.2.3.3. Фабрикування фактів або приховування істини з метою обману або введення в оману інших осіб.</p><p>4.2.3.4. Публікування, передавання або розповсюдження рекламної інформації або спаму.</p><p>4.2.3.5. Виконання інших дій, що порушують місцеве законодавство тощо.</p><p>4.2.4. Без дозволу компанії Imilab ви не маєте права вести в рамках Програмного забезпечення комерційну діяльність, до якої належить, серед іншого, реклама, продаж товарів тощо.</p><p><strong>4.3. Ви розумієте та погоджуєтеся, що:</strong></p><p><strong>4.3.1. Компанія Imilab вирішує, чи підозрюється Користувач у порушенні зазначених вище умов використання, і на підставі такого рішення призупиняє чи припиняє дію наданої ліцензії або вживає інших обмежувальних заходів, дозволених цією Угодою.</strong></p><p><strong>4.3.2. Компанія Imilab безпосередньо видаляє будь-яку інформацію, що публікується Користувачем під час використання цього ліцензованого Програмного забезпечення, якщо вона викликає підозри в незаконності, порушенні законних прав інших осіб або цієї Угоди.</strong></p><p><strong>4.3.3. Якщо ви порушуєте вказані вище умови використання, завдаючи таким чином збитків третім сторонам, ви маєте самостійно взяти на себе повну відповідальність і звільнити Imilab від будь-яких пов’язаних із цим збитків або витрат.</strong></p><p><strong>4.3.4. Користувач звільняє та захищає компанію Imilab від усіх збитків, претензій третіх сторін, адміністративних штрафів, видатків і (або) витрат (зокрема, обґрунтованих сум витрат на юридичні послуги, ведення розслідування та збирання доказів), яких компанія Imilab зазнає в результаті порушення Користувачем відповідних законів або невиконання цієї Угоди.</strong></p><h1><strong>5. Політика конфіденційності та захист особистих даних</strong></h1><p>5.1. Компанії Imilab важливо захистити ваші особисті дані. Щоб надавати функції Програмного забезпечення та зробити їх використання зручнішим, компанія Imilab збирає певні дані, як зазначено в нашій Політиці конфіденційності. Ми збираємо, використовуємо та захищаємо ваші дані відповідно до нашої Політики конфіденційності. З Політикою конфіденційності можна ознайомитися на цій веб-сторінці <a id="OLE_LINK7"></a><a id="OLE_LINK6"></a><a href="https://www.imilab.com/doc/029/privacy/privacy.html">https://www.imilab.com/doc/029/privacy/privacy.html</a>.</p><p><strong>5.2. Час від часу ми можемо передавати компанії Xiaomi дані, пов’язані з брендами та послугами Xiaomi/Mijia/Mitu, щоб надавати й покращувати продукти та послуги (зокрема програмне забезпечення та обладнання) компанії Xiaomi та інших компаній Екосистеми Mi, а також удосконалювати їх функції та взаємодію з користувачами.</strong></p><h1><strong>6. Ризики під час обслуговування та відмова від відповідальності</strong></h1><p>6.1. Користувач має придбати пристрій для доступу до Інтернету й замовити платні телекомунікаційні послуги для мобільного пристрою, оплачувати зв’язок, інформаційні збори та нести супутні витрати на доступ до Інтернету з особистого мобільного пристрою або послуги третіх сторін (зокрема, постачальників телекомунікаційних послуг і послуг мобільного зв’язку). Якщо потрібні платні телекомунікаційні послуги, рекомендуємо уточнити їхню вартість у їх постачальника.</p><p><strong>6.2. Компанія Imilab і її Партнер не несуть відповідальності за збитки, яких зазнав Користувач із вини третіх сторін, як-от через відмову ліній зв’язку, технічні проблеми, відмову мереж і мобільних пристроїв, нестабільну роботу систем та інші форс-мажорні обставини.</strong></p><p><strong>6.3. Це Програмне забезпечення, як і більшість інших веб-програм, може залежати, зокрема, від таких чинників, як відмінності в поведінці користувачів, якість мережевої послуги, відмінності соціального середовища тощо. Це Програмне забезпечення може також піддаватися дії несприятливих факторів, пов’язаних із різноманітними проблемами безпеки, наприклад використання даних Користувача іншими особами, що в результаті спричинить занепокоєння в реальному житті; інше програмне забезпечення, яке завантажується та встановлюється Користувачем, або інші відвідувані ним веб-сайти, які містять «троянські програми» й інші віруси, що становлять загрозу для безпеки інформації й даних на пристрої Користувача, порушуючи належну роботу Програмного забезпечення. Користувач має збільшувати власну обізнаність про інформаційну безпеку й захист користувацьких даних, а також уважно ставитися до захисту паролів, щоб уникнути виникнення шкоди або домагань.</strong></p><p><strong>6.4. Коли Користувач застосовує Програмне забезпечення або звертається до компанії Imilab за наданням певних послуг, Програмне забезпечення може звернутися до системи або програмного забезпечення третьої сторони, щоб забезпечити для Користувача можливість такого доступу або використання. Результати надання такого доступу або використання забезпечуються третьою стороною. Компанія Imilab не гарантує безпеки, точності й ефективності результатів, досягнутих завдяки названим системі або програмному забезпеченню, а також не бере на себе інші непередбачувані ризики; у разі виникнення спірних питань або завдання шкоди компанія Imilab не нестиме жодної відповідальності.</strong></p><p><strong>6.5. Компанія Imilab звертає особливу увагу Користувача на те, що заради забезпечення ділового розвитку й автономності компанії Imilab, вона має право в будь-який час вносити зміни до послуг або припиняти їх дію, не повідомляючи про це Користувача й не беручи на себе відповідальності перед Користувачем або будь-якою третьою стороною.</strong></p><p><strong>6.6. Якщо іншого явно не передбачено законодавством, ми робитимемо все можливе, щоб Програмне забезпечення та пов’язані з ним технології й інформація були безпечними, ефективними, точними та надійними. Проте Користувач має розуміти, що компанія Imilab не може цього гарантувати, враховуючи стан наявних технологій.</strong></p><p><strong>6.7. Користувач несе виключну відповідальність за будь-яку особисту шкоду, побічні або непрямі збитки, зокрема, за втрачену вигоду, втрачені дані, припинення комерційної діяльності або інші комерційні збитки, спричинені або пов’язані з: (1) вдалим або невдалим використанням ліцензійного Програмного забезпечення; (2) несанкціонованим використанням Програмного забезпечення або зміною даних Користувача третьою стороною; (3) витратами або збитками, яких зазнав Користувач під час використання Програмного забезпечення; (4) неправильним розумінням Програмного забезпечення Користувачем; (5) іншими збитками, пов’язаними з Програмним забезпеченням і не зумовленими Imilab.</strong></p><p><strong>6.8. У випадку будь-яких особистих або матеріальних збитків чи втрат, які спричинено або може бути спричинено діями Користувача й інших користувачів із застосуванням будь-якого програмного забезпечення або через введення Користувача в оману, винна сторона несе всю відповідальність за такі дії.</strong></p><h1><strong>7. Заява щодо прав інтелектуальної власності</strong></h1><p>7.1. Imilab володіє правами інтелектуальної власності на Програмне забезпечення. Усі права інтелектуальної власності, як-от авторське право, торговельна марка, патент, комерційна таємниця тощо, пов’язані з Програмним забезпеченням, а також уся інформація, пов’язана з Програмним забезпеченням (зокрема текст, зображення, звукові файли, відеофайли, графіка, дизайн інтерфейсу, макет, дані або електронні документи тощо), охороняються місцевими законами та правовими нормами, а також відповідними міжнародними угодами. Imilab є носієм зазначених прав інтелектуальної власності, окрім торговельних марок Xiaomi/Mijia/Mitu.</p><p>7.2. Без попередньої письмової згоди Imilab Користувач не може самостійно використовувати або передавати у використання будь-які з вищезазначених прав інтелектуальної власності для будь-яких комерційних або некомерційних цілей, а також дозволяти вчинення таких дій будь-якою третьою особою. Imilab зберігає за собою право на юридичне переслідування за скоєння таких дій.</p><h1><strong>8. Внесення змін</strong></h1><p><strong>8.1. Imilab зберігає за собою право періодично й на власний розсуд вносити зміни до умов цієї Угоди. Усі такі внесені зміни будуть вчасно публікуватися на відповідних веб-сторінках. Якщо ви не погоджуєтеся з внесеними змінами, ви маєте припинити користування послугами. Якщо ви продовжуєте користуватися послугами, це означає, що ви погоджуєтеся з внесеними змінами.</strong></p><p><strong>8.2. Компанія Imilab або її Партнер залишає за собою право періодично й на власний розсуд вносити зміни до платних послуг, критеріїв і режиму оплати, оплати й умов надання послуг. Під час надання послуг Imilab може почати брати з деяких користувачів певну плату – тепер або в майбутньому. Якщо Користувач відмовиться вносити плату, після набуття чинності зазначених змін він не зможе продовжувати використовувати відповідні послуги. </strong>Imilab і Партнер робитимуть усе можливе, щоб повідомити Користувача про зміни електронною поштою чи іншим чином.</p><h1><strong>9. Чинне законодавство та врегулювання спорів</strong></h1><p>9.1. Дійсність і тлумачення цієї Угоди регулюються законами материкової частини Китайської Народної Республіки. За відсутності відповідних правових положень можна посилатися на міжнародні та (або) місцеві норми ведення бізнесу.</p><p>9.2. Цю Угоду підписано в Xuhui District, Шанхай, Китай.</p><p><strong>9.3. І Користувач, і Imilab погоджуються, що будь-який спір, що виник унаслідок надання послуг, спочатку має вирішуватися шляхом переговорів між Сторонами. Якщо шляхом таких переговорів неможливо досягти згоди, будь-яка зі Сторін може звернутися до суду компетентної юрисдикції за місцем підписання цієї Угоди.</strong></p><h1>10. Інші положення</h1><p>10.1. Для певної послуги Програмного забезпечення може існувати окрема угода та відповідні бізнес-правила (далі разом – «окрема угода»). Перш ніж користуватися такою послугою, прочитайте та погодьтеся з умовами відповідної окремої угоди.</p><p>10.2. Ця Угода набуває чинності <strong>6 жовтня 2020 року</strong>.</p><p>10.3. Заголовки всіх положень цієї Угоди наведено виключно для зручності посилання й ігноруються під час тлумачення цієї Угоди.</p><p>10.4. Якщо будь-яке положення цієї Угоди є або стає недійсним, чи втрачає позовну силу з будь-яких причин, інші положення цієї Угоди залишаються чинними й обов’язковими для виконання обома її Сторонами.</p><p>Imilab</p></div>
    <br/>
    <br/>


</body></html>